༄༅།། བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W1KG16208 ImageGroup: 11 KG16237
LCCN: n/a ISBN: n/a
Title:
 ཆོས་འབྱུང་ཀུན་བཏུས་པདྨ་དཀར་པོའི་ཆུན་པོ་བློ་གསལ་འདྲེན་བྱེད་བདུད་རྩིའི་དཔལ་ཡོན།
chos 'byung kun btus pad+ma dkar po'i chun po blo gsal 'dren byed bdud
rtsi'i dpal yon/
Author:
 བློ་བཟང་རྒྱ་མཚོ།
blo bzang rgya mtsho/
Descriptor: Inla
Original Publication : 'phags yul kirti'i byes pa grwa tshang gi deb/;spyi'i 'don thengs 120
Place: upper dharamsala, h.p.
Publisher: 'phags yul kirti'i byes pa grwa tshang/
Date: 2011
Volume:
Total Volumes:
TBRC Pages:
Introductory Pages: n/a
Text Pages: n/a
Scanning Information: Scanned at M /S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006 . Comments: 12/2013

བྱ།། ཆོས་འབྱུང་ཀུན་བཏུས་པདྨ་དཀར་པོའི་
ཆེན་པོ་བློ་གསལ་འདྲེན་བྱེད་བདད་
རིའི་དཔལ་ཡོན་ཞེས་བྱ་བ་
བཞུགས་སོ། །
ལིའུ་གསུམ་པའི་བར་ཆ།
མཛད་པ་པོ།
ཨ་མཁར་བ་བློ་བཟང་རྒྱ་མཚོ།
འཕགས་ཡུལ་ཀིརྟིའི་བྱེས་པ་གྲྭ་ཚང་ནས་འགྲེམས་སྤེལ་བྱས།

༄༅།། ཆོས་འབྱུང་ཀུན་བཏུས་པདྨ་དཀར་པོའི་ཆུན་པོ་
བློ་གསལ་འདྲེན་བྱེད་བདུད་རྩིའི་
དཔལ་ཡོན།
ལེའུ་གསུམ་པའི་བར་ཆ།
མཛད་པ་པོ།
ཨ་མཁར་བློ་བཟང་རྒྱ་མཚོ།
འཕགས་ཡུལ་ཀིརྟིའི་བྱེས་པ་གྲྭ་ཚང་ནས་འགྲེམས་སྤེལ་བྱས།

གླེང་བརྗོད།
༄༅།། དེ་ཡང་རང་རེའི་བོད་ཀྱི་ཡུལ་ཁམས་འདི་རྒྱ་བལ་འབྲུག་གསུམ་
ནས་བརྩིས་ན་བྱང་དང་། ཀསྨིར་དང་ཨཕ་གྷན་སོགས་ནས་བརྩིས་ན་ཤར།
ཤིན་ཅང་དང་ཧོར་སོག་ནས་བརྩིས་ན་ལྷོ། རྒྱ་ནག་ནས་བརྩིས་ན་ནུབ་ཀྱི་ཕྱོགས་
སུ་གནས་ཤིང་། གནས་འདི་(འཛམ་གླིང་ས་ཁྲའི་ནང་གཞུང་ཐིག་ ༧༨ ནས་ ༡༠*E
བར་དང་། ཕྲེད་ཐིག་ ༢༧༥ ནས་ ༢༧༥ བར་ལ་ཡོད།)འཛམ་གླིང་གི་ས་བབ་མཐོ་
ཤོས་དང་། ཨེ་ཤི་ཡའི་ཆུ་ཆེན་ཕལ་མོ་ཆེའི་འབྱུང་ཁུངས་ཡིན། ཐོག་མའི་
ཆར་ཡུལ་འདིའི་ས་ཁྱོན་མང་ཆེ་བ་ནགས་ཚལ་དང་། ཆུ། རི་དྭགས། གཅན་
གཟན་སོགས་ཀྱིས་ཡོངས་སུ་ཁེངས་ཤིང་། རིམ་པས་འཛམ་གླིང་སྤྱིའི་ལོ་རྒྱུས་
ཀྱི་བྱུང་བ་དང་གཅིག་མཚུངས་ལྟར་གནས་འདིར་ཡང་འགྲོ་བ་མིའི་རིགས་ཐོག་
མར་བྱུང་བ་རེད།
དེ་ཡང་རང་ཅག་བོད་མི་རིགས་ནི། ད་ལྟའི་རྒྱ་ནག་གི་མངའ་ཁོངས་
སུ་ཡོད་པའི་གྲངས་ཉུང་མི་རིགས་ཚོའི་གྲས་ནས་ལོ་རྒྱུས་ཡུན་རིང་ཤོས་དང་།
རིག་གནས་ཕུན་སུམ་ཚོགས་ཤོས་ལྡན་པའི་ཕུལ་བྱུང་གི་མི་རིགས་ཤིག་ཡིན་
པ་མ་ཟད། ཡིག་ཐོག་ལོ་རྒྱུས་གཞིར་བཟུང་བྱས་ནས་བཤད་ན་ད་བར་ཧ་ལམ་
ལོ་ཉིས་སྟོང་ལྔ་བརྒྱ་ལྷག་ཙམ་གྱི་ལོ་རྒྱུས་ཡོད་པའི་མི་རིགས་ཤིག་ཀྱང་ཡིན།
མི་རིགས་འདིའི་ཡབ་མེས་ཚོས་ཐོག་མར་མཐོ་སྒང་འདིར་ཁྱིམ་གཞིས་བཅས་
པ་ནས་བཟུང་དུས་ཡུན་རིང་བོའི་བར་ཁོང་ཚོར་གཅིག་གྱུར་གྱི་དབང་མཛད་

རྒྱལ་པོ་ཞིག་མ་བྱུང་སྟབས། རང་རང་གནས་གཞིའི་ས་ཁུལ་འདྲ་མིན་དུ་ཁྲིམས་
མགོ་རང་བཙན་གྱིས་འཚོ་སྡོད་བྱེད་དགོས་བྱུང་ཞིང་། ཁོང་ཚོར་མི་ལོ་བརྒྱ་
ཕྲག་མང་པོའི་རིང་ཆབ་སྲིད་དང་། དཔལ་འབྱོར། རིག་གནས། ཆོས་
ལུགས་སོགས་ཀྱི་གཞི་འཛིན་ས་གང་ཡང་མེད་སྟབས། ཉི་མ་རེ་རེའི་ཟས་གོས་
འཁྱོལ་ཙམ་ལས་ཁོང་ཚོའི་འཚོ་བའི་ཁ་ཕྱོགས་ཐད་ཕུགས་རྒྱང་རིང་པོའི་
དམིགས་འབེན་དང་ལས་དོན་གང་ཡང་མེད།
ཕྱིས་གཉའ་ཁྲི་བཙན་པོས་ཁ་འཐོར་དུ་སོང་བའི་རྒྱལ་ཕྲན་ཁག་གཅིག་
གྱུར་བྱས་ཏེ་རྒྱལ་པོའི་ལམ་ལུགས་ཀྱི་སྲིད་དབང་ཐོག་མར་བཙུགས་ཤིང་། ཁོང་
གིས་སྲིད་དོན་གྱི་སྟོབས་ཤུགས་སྤྱད་དེ་བོད་དུ་བོན་ཆོས་ཁྱབ་སྤེལ་བྱས་པ་མ་
ཟད། རྗེས་སུ་གཉའ་ཁྲི་ནས་ཁྲི་ཐོག་བཙན་བར་རྒྱལ་ཐོག་ཉི་ཤུ་རྩ་དྲུག་རིང་
བོད་ཀྱི་ཆབ་སྲིད་དེ་བོན་སྲིད་ཟུང་འབྲེལ་གྱི་ལམ་ལུགས་ཐོག་ནས་བསྐྱངས་པ་
དང་། སྟག་རི་གཉན་གཟིགས་དང་། གནམ་རི་སྲོང་བཙན་གཉིས་ཀྱི་རིང་
བན་པ་རྗེ་དང་། ཨ་ཞ་རྗེ། བྲང་གར་རྗེ། འཕན་ཡུལ་གྱི་ཟིང་པོ་རྗེ། གཙང་
གི་རྒྱལ་པོ་མར་མུན། དྭགས་པོ་ས་ཁུལ་བཅས་གཉིས་རྗེས་གཉིས་མཐུད་དུ་
མངའ་འོག་ཏུ་བསྡུས་ཏེ་རང་ས་རྒྱ་བསྐྱེད་ཀྱི་ལས་དོན་ཤུགས་ཀྱིས་བསྒྲུབས།
ལྷག་དོན་སྲོང་བཙན་སྒམ་པོས་སྲིད་དབང་འཛིན་སྐབས་ཐོག་མར་ནང་ཁུལ་གྱི་
སྟོབས་ཤུགས་གཅིག་གྱུར་བྱས་རྗེས་ཡར་ལུང་དང་སྐྱིད་ཆུའི་ཁུལ་སྡོད་རྒྱལ་
ཕྲན་ཁག་ལ་མནའ་འབྲེལ་བཙུགས་ཏེ་མངའ་ཞབས་སུ་བསྡུས་པ་མ་ཟད། དམག་
དོན་དང་། ཁྲིམས་ལུགས། ཕྱི་འབྲེལ་བཅས་ཀྱི་ལས་དོན་རྒྱ་བསྐྱེད་ཀྱིས་
བོད་རྒྱལ་ཁབ་ཀྱི་མངའ་ཐང་ཕྱོགས་ཡོངས་ནས་འཕེལ་རྒྱས་བཏང་།

ལྷག་དོན་ཕྱི་འབྲེལ་ལམ་ལུགས་ཀྱི་བྱེད་ཐབས་སྤྱད་དེ་རྒྱ་བལ་སོ་སོའི་
རྒྱལ་རྒྱུད་སྲས་མོ་གཉིས་སྔ་ཕྱིར་བཙུན་མོར་བསུས་ཏེ་ཡུལ་དེ་དང་དེར་ཆབ་
སྲིད་དང་། དཔལ་འབྱོར། རིག་གནས་སོགས་བརྗེ་རེས་ཀྱི་འབྲེལ་ལམ་བཙུགས་
པ་དང་། སློབ་དཔོན་ཐོན་མིས་གཙོས་པའི་བློ་རྣོ་བའི་བོད་ཕྲུག་བརྒྱ་རྒྱ་གར་
དུ་བརྫངས་རྗེས། སློབ་དཔོན་ཐོན་མིས་སྐབས་དེའི་རྒྱ་གར་གྱི་དེབནཱག་རིའི་
ཡིག་གཟུགས་ལས་དཔེ་བླངས་ཀྱིས་དབྱངས་བཞི་དང་ཀ་མད་སུམ་ཅུ་ཡོད་པའི་
ཡི་གེའི་སྲོལ་བཟང་ལེགས་པར་བཏོད་ཀྱང་། བོད་ཀྱི་གསུང་རབ་གོངས་འགྲེལ་
དང་བཅས་པའི་ཕྱི་མོར་གྱུར་པའི་བརྡ་སྤྲོད་པའི་བསྟན་བཅོས་བརྒྱད་མཛད་པ་
མ་ཟད། ཆོས་རྒྱལ་གྱི་བཀའ་དགོངས་གཞིར་བཟུང་མདོ་རྒྱུད་ཉེར་གཅིག་སོགས་
བོད་བསྒྱུར་གྱི་ལས་དོན་བརྩམས་ཏེ་ཡོངས་སུ་གྲུབ་པར་བགྱིས་པ་སོགས་དམ་
པ་ཆོས་ཀྱི་སྲོལ་བཟང་ལེགས་པར་བཏོད།
ཁྲི་སྲོང་དང་ཁྲི་རལ་སོགས་ཀྱི་སྐབས་ཐོག་སོ་སོར་རྒྱ་དཀར་ནག་དང་
ལི་བལ་སོགས་ནས་ནང་བསྟན་ཆོས་ལུགས་ཀྱི་སློབ་དཔོན་མང་པོ་སྔ་ཕྱིར་གདན་
འདྲེན་དང་། ལོ་ཙཱའི་གཞུང་ལུགས་གཏན་འབེབས། ལོ་ཙཱའི་དཔུང་ཁག་གསོ་
སྐྱོང་། དགེ་འདུན་གྱི་སྡེ་གསར་འཛུགས། དགོན་སྡེ་དང་གཙུག་ལག་ཁང་
འདྲ་མིན་གསར་སྐྲུན་སོགས་ཀྱི་ལས་དོན་རྒྱ་ཁྱབ་ཏུ་གཉེར་སྟབས། དུས་ཡུན་
ཆེས་ཐུང་ངུའི་ནང་བོད་དུ་ནང་བསྟན་ཆོས་ལུགས་ཁྱབ་སྤེལ་ཤུགས་ཆེ་བྱུང་།
ལྷག་པར་དུ་སློབ་དཔོན་ཐོན་མི་ནས་ནམ་མཁའ་སྐྱོང་གི་བར་དང་། དབུས་
གཙང་གི་མི་དྲུག་ནས་སོག་པོ་ཇུ་གར་གྱིས་བོད་ལ་དབང་བསྒྱུར་མ་བྱས་བར་
ལོ་ངོ་བདུན་བརྒྱ་བཅོ་བརྒྱད་ཙམ་གྱི་རིང་ལ་ནང་བསྟན་ཆོས་ལུགས་ཀྱི་བཀའ་

དང་བསྟན་བཅོས་མང་པོ་རྒྱ་དཀར་ནག་ལི་བལ་སོགས་ནས་བོད་སྐད་དུ་རིམ་
བསྒྱུར་བྱས་པ་དང་། །
བོད་མི་སྤྱི་དང་ལྷག་པར་དུ་དགེ་འདུན་པ་ཚོས་ཉིན་མཚན་དུས་དྲུག་
ཏུ་བོད་བརྒྱུད་ནང་བསྟན་ཐོག་རིགས་གཅིག་རྐང་འཛིན་ལྟ་བུས་ཐོས་བསམ་སྒོམ་
གསུམ་ཡ་མ་བྲལ་བ་བྱས་སྟབས། བོད་རང་ནས་ནང་བསྟན་སྤྱི་དང་། ལྷག་
དོན་བོད་བརྒྱུད་ནང་བསྟན་ཐོག་མཁས་པ་དང་གྲུབ་པའི་གོ་འཕང་མཐོན་པོར་
གཤེགས་པའི་སྐྱེས་ཆེན་ཁྲི་ཕྲག་མང་པོ་བྱོན་པ་མ་ཟད། ཁོང་ཚོས་རྒྱ་དཀར་
ནག་ལི་བལ་སོགས་ནས་བོད་བསྒྱུར་བྱས་པའི་རྒྱལ་བའི་བཀའ་སྡེ་སྣོད་གསུམ་
དང་། དེ་དག་གི་དགོངས་འགྲེལ་གྱི་བསྟན་བཅོས་དུ་མའི་དཀའ་གནད་འགྲེལ་
པའི་གཞུང་ལུགས་ཧ་ཅང་མང་པོ་གསར་རྩོམ་མཛད་ཐོག ས་དགེ་བཀའ་རྙིང་
ཇོ་ནང་སོགས་ཀྱིས་མཚོན་ཆོས་བརྒྱུད་མི་འདྲ་བའི་གྲུབ་མཐའ་གསར་འཛུགས་
དང་། སོ་སོའི་ཆོས་བརྒྱུད་འཛིན་ནུས་ཀྱི་སློབ་མ་དང་ཡང་སློབ་བརྒྱ་སྟོང་མང་
པོ་གསོ་སྐྱོང་སོགས་བྱས་པས་བར་སྐབས་ཤིག་ནས་བོད་བརྒྱུད་ནང་བསྟན་
གྱི་ཆོས་དང་ཆོས་པ་གཉི་ག་ཕྱོགས་ཡོངས་ནས་དར་བའི་རྩེར་སོན་པ་ལྟ་བུར་
གྱུར་སྟབས། ཉང་རལ་ཉི་མ་འོད་ཟེར་གྱིས་མཚོན་པའི་བོད་བརྒྱུད་ནང་
བསྟན་གྱི་མཁས་པ་ཚོས་ནང་བསྟན་སྤྱི་དང་ལྷག་དོན་བོད་བརྒྱུད་ནང་བསྟན་
གྱི་ཆོས་དང་ཆོས་པའི་བྱུང་བ་གཙོ་བོར་བརྗོད་པའི་ཆོས་འབྱུང་གྲངས་ལས་
འདས་པ་ལྗགས་རྩོམ་མཛད་འགོ་ཚུགས།
འོ་ན། ཆོས་འབྱུང་ཞེས་པའི་མིང་དེ་ཇི་ལྟར་བཏགས་སྙམ་ན། སྤྱིར་
ག་ཡང་གོ་རིའི་མདོ་དང་། པོ་ཊ་ལ་ཀའི་གཟུངས། ཀོ་ས་ལའི་རྒྱན་སོགས་

ཡུལ་དང་། ས་ལུ་ལྗང་པའི་མདོ། རྣམ་འགྲེལ་གྱི་རྒྱན་སོགས་དཔེ་དང་། དྲི་
མེད་གྲགས་པས་བསྟན་པའི་མདོ་དང་། ཙནྡྲ་པའི་མདོ་སོགས་གང་ཟག་དང་།
སངས་རྒྱས་ཀྱི་སའི་མདོ་དང་། ཚད་མའི་མདོ་སོགས་དོན་དང་། གཙུག་
ཏོར་དཀར་པོ་སོགས་རྒྱུ་དང་། དེ་བཞིན་འབྲས་བུ་དང་། གཞུང་ཚད། སྡེབ་
སྦྱོར། བྱེད་ལས། གང་ལ་བརྟེན་པའི་ཁུངས། ཞུ་བ་པོ། བམ་པོ། ལེའུའི་
གྲངས་ཀྱིས་བཏགས་པ་སོགས་མང་དུ་སྣང་མོད། ཆོས་འབྱུང་ཞེས་པ་བརྗོད་
11+
བྱ་དོན་གྱི་ཆ་ནས་བཏགས་པ་ཞིག་ཡིན་ཞིང་། དེ་ཡང་གཙོ་བོ་ཆོས་དང་ཡང་
ན་ཆོས་པའི་བྱུང་གནས་འཕེལ་གསུམ་གྱི་ལོ་རྒྱུས་སྤྱི་སྡོམ་བྱས་པའི་གཞུང་ལུགས་
ཤིག་ལ་གོ་དགོས།
བརྒྱ་ཕྲག་བཅུ་དགུ་པའི་ནང་རྒྱ་གར་ཆོས་འབྱུང་འཇར་མན་དང་ཨུ་
རུ་སུའི་སྐད་དུ་བསྒྱུར་བ་དང་། བུ་སྟོན་ཆོས་འབྱུང་དང་། ཆོས་འབྱུང་མཁས་
པའི་དགའ་སྟོན། དེབ་ཐེར་དམར་པོ་གསར་མ། དེབ་ཐེར་སྔོན་པོ་སོགས་
ཀྱིས་མཚོན་བོད་རང་གི་མཁས་པས་མཛད་པའི་ཆོས་འབྱུང་དང་། དེབ་ཐེར།
ལོ་རྒྱུས་ཀྱི་རིགས་མང་པོ་ཞིག་གཉིས་རྗེས་གཉིས་མཐུད་དུ་དབྱིན་ཡིག་སོགས་
ཁྱབ་རྒྱ་ཆེ་བའི་སྐད་ཡིག་འདྲ་མིན་ཐོག་བསྒྱུར་སྟབས། ནང་བསྟན་སྤྱི་དང་།
ལྷག་དོན་བོད་བརྒྱུད་ནང་བསྟན་དང་། བོད་ཀྱི་ལོ་རྒྱུས་དང་རིག་གནས་སོགས་
ཀྱི་སྐོར་ལ་སློབ་གཉེར་དང་ཉམས་ཞིབ་ཀྱི་ལས་དོན་གཉེར་མཁན་ཚོའི་ཁྲོད་མཚན་
སྙན་ཤིན་ཏུ་ཆེ་བ་བྱུང་། །
ད་ལམ་འདི་གའི་མཐོ་རིམ་སློབ་གཉེར་ཁང་གི་སློབ་སྤྱི་ལས་ཟུར་དང་
རིག་གནས་སློབ་དཔོན་དགེ་ཨ་མཁར་བ་བློ་བཟང་རྒྱ་མཚོས་ཆོས་འབྱུང་ཀུན་

བཏུས་པདྨ་དཀར་པོའི་ཆུན་པོ་བློ་གསལ་འདྲེན་བྱེད་བདུད་རྩིའི་དཔལ་ཡོན་ཞེས་
པའི་ལེའུ་གསུམ་པའི་བར་ཆ། རབ་བྱེད་སོ་ལྔ་པ་དང་། སོ་དྲུག་པ། སོ་
བདུན་པ་བཅས་རབ་བྱེད་གསུམ་ལས་གྲུབ་པའི་ནང་ཚན་རབ་བྱེད་སོ་སོའི་
ནང་དུ་པཎ་ཆེན་བསོད་ནམས་གྲགས་པ་དང་། འཇམ་བཞད་སྐུ་ཕྲེང་དང་
པོ་ངག་དབང་བརྩོན་འགྲུས། སེ་ར་རྗེ་བཙུན་ཆོས་ཀྱི་རྒྱལ་མཚན། དགེ་
འདུན་བསྟན་པ་དར་རྒྱས། རྒྱལ་དབང་སྐུ་ཕྲེང་ལྔ་པ་ངག་དབང་བློ་བཟང་
རྒྱ་མཚོ་བཅས་གདན་ས་གསུམ་གྱི་ཡིག་ཆའི་བདག་པོ་གཙོ་བོ་རྣམས་ཀྱིས་
བསྟན་ལ་བྱ་བ་མཛད་ཚུལ་དང་།
རྒྱལ་དབང་སྐུ་ཕྲེང་དང་པོ་དགེ་འདུན་གྲུབ། རྒྱལ་དབང་སྐུ་ཕྲེང་གཉིས་
པ་དགེ་འདུན་རྒྱ་མཚོ། རྒྱལ་དབང་སྐུ་ཕྲེང་གསུམ་པ་བསོད་ནམས་རྒྱ་མཚོ།
རྒྱལ་དབང་སྐུ་ཕྲེང་བཞི་པ་ཡོན་ཏན་རྒྱ་མཚོ། རྒྱལ་དབང་སྐུ་ཕྲེང་དྲུག་པ་ཚངས་
དབྱངས་རྒྱ་མཚོ། རྒྱལ་དབང་སྐུ་ཕྲེང་བདུན་པ་བསྐལ་བཟང་རྒྱ་མཚོ། རྒྱལ་
དབང་སྐུ་ཕྲེང་བརྒྱད་པ་འཇམ་དཔལ་རྒྱ་མཚོ། རྒྱལ་དབང་སྐུ་ཕྲེང་དགུ་པ་ལུང་
རྟོགས་རྒྱ་མཚོ། རྒྱལ་དབང་སྐུ་ཕྲེང་བཅུ་པ་ཚུལ་ཁྲིམས་རྒྱ་མཚོ། རྒྱལ་དབང་
སྐུ་ཕྲེང་བཅུ་གཅིག་པ་མཁས་གྲུབ་རྒྱ་མཚོ། རྒྱལ་དབང་སྐུ་ཕྲེང་བཅུ་གཉིས་
པ་འཕྲིན་ལས་རྒྱ་མཚོ། རྒྱལ་དབང་སྐུ་ཕྲེང་བཅུ་གསུམ་པ་ཐུབ་བསྟན་རྒྱ་མཚོ།
རྒྱལ་དབང་སྐུ་ཕྲེང་བཅུ་བཞི་པ་བསྟན་འཛིན་རྒྱ་མཚོ་སོགས་རྒྱལ་དབང་སྐུ་འཕྲེང་
རིམ་བྱོན་རྣམས་ཀྱིས་བསྟན་ལ་བྱ་བ་མཛད་ཚུལ། །
པཎ་ཆེན་སྐུ་ཕྲེང་དང་པོ་མཁས་གྲུབ་དགེ་ལེགས་དཔལ་བཟང་། པཎ་
ཆེན་སྐུ་ཕྲེང་གཉིས་པ་བསོད་ནམས་ཕྱོགས་ཀྱི་གླང་པོ། པཎ་ཆེན་སྐུ་ཕྲེང་གསུམ་

པ་བློ་བཟང་དོན་འགྲུབ། པཎ་ཆེན་སྐུ་ཕྲེང་བཞི་པ་བློ་བཟང་ཆོས་ཀྱི་རྒྱལ་མཚན།
པཎ་ཆེན་སྐུ་ཕྲེང་ལྔ་པ་བློ་བཟང་ཡེ་ཤེས། པཎ་ཆེན་སྐུ་ཕྲེང་དྲུག་པ་དཔལ་ལྡན་
ཡེ་ཤེས། པཎ་ཆེན་སྐུ་ཕྲེང་བདུན་པ་བསྟན་པའི་ཉི་མ། པཎ་ཆེན་སྐུ་ཕྲེང་བརྒྱད་
པ་བསྟན་པའི་དབང་ཕྱུག པཎ་ཆེན་སྐུ་ཕྲེང་དགུ་པ་བློ་བཟང་ཐུབ་བསྟན་ཆོས་
ཀྱི་ཉི་མ། པཎ་ཆེན་སྐུ་ཕྲེང་བཅུ་པ་ཆོས་ཀྱི་རྒྱལ་མཚན་སོགས་པཎ་ཆེན་སྐུ་
ཕྲེང་རིམ་བྱོན་རྣམས་ཀྱིས་བསྟན་ལ་བྱ་བ་མཛད་ཚུལ་བཅས་གོང་གསལ་གྱི་
མཁས་གྲུབ་གཉིས་ལྡན་གྱི་སྐྱེས་མཆོག་དམ་པ་རྣམས་ཀྱི་མཛད་རྣམ་གྱི་གཙོ་
གནད་ཁག་ཚད་ལྡན་གྱི་རྣམ་ཐར་དང་ཆོས་འབྱུང་འདྲ་མིན་ནས་སྙིང་བསྡུས་
ཀྱིས་བཀོད་ཡོད་སྟབས། ལོ་རྒྱུས་ཀྱི་དོན་སྙིང་ཆེན་པོ་ལྡན་ཡོད་པ་བཅས་ཆོས་
འབྱུང་ཀུན་བཏུས་ཀྱི་གླེང་བརྗོད་དུ། འཕགས་ཡུལ་ཀིརྟིའི་བྱེས་པ་གྲྭ་ཚང་གི་
ཆེས་མཐོའི་བོད་ཀྱི་རིག་གནས་སློབ་གཉེར་ཁང་གི་རྩོམ་སྒྲིག་སྡེ་ཚན་ནས། ཕྱི་
ལོ་ ༢༠༡༡ ཟླ་ ༡༢ ཚེས་ ༡༥ ལ།

ཆོས་འབྱུང་འདི་ཉིད་མཛད་པ་པོ་སློབ་དཔོན་ཆེན་མོ་
དགེན་བློ་བཟང་རྒྱ་མཚོ་མཆོག་གི་
ལོ་རྒྱུས་མདོར་བསྡུས།
༄༅།། འཕགས་ཡུལ་ཀིརྟིའི་བྱེས་པ་གྲྭ་ཚང་གི་ཆེས་མཐོའི་བོད་ཀྱི་རིག་གནས་
སློབ་གཉེར་ཁང་གི་སློབ་སྤྱི་ལས་ཟུར་དང་རིག་གནས་སློབ་དཔོན་ཆེན་མོ་བློ་བཟང་
རྒྱ་མཚོ་མཆོག་ནི། མདོ་སྨད་མགོ་ལོག་ཁང་གསར་ཉི་མ་ལུང་བར་མའི་མདའ་
རུ༑ ཕྱི་ལོ་ ༡༩༤༥ བོད་རབ་བྱུང་བཅུ་དྲུག་པའི་ཤིང་བྱ་ལོར་ཡབ་ལམ་ཁོ་
དང་ཡུམ་ཨ་མཁར་ཞེས་པའི་རིགས་རུས་ཀྱི་རྒྱུད་དུ་སྐུ་འཁྲུངས། དགུང་ལོ་
བརྒྱད་ཀྱི་ཐོག་རྔ་ཡུལ་ཀིརྟིའི་དགོན་དགེ་ལྡན་ལེགས་བཤད་གླིང་གི་མདོ་སྔགས་
རབ་འབྱམས་སྨྲ་པ་བློ་བཟང་སྦྱིན་པ་རྒྱ་མཚོ་མཆོག་ལས་དགེ་ཚུལ་གྱི་སྡོམ་པ་
བཞེས་པར་བློ་བཟང་རྒྱ་མཚོ་ཞེས་པའི་མཚན་གསོལ་ཏེ་སྡེ་དེའི་ཆོས་སྒོར་ཞུགས།
རབ་འབྱམས་པ་བློ་བཟང་ཟླ་བ་མཆོག་ཀློག་གི་སློབ་དཔོན་དུ་བསྟེན་ནས་གྲྭ་ཚང་
གི་འདོན་ཆོས་སྤྱོད་སོགས་ལ་བསླབས། མཁས་པའི་དབང་ཕྱུག་བློ་བཟང་བཀྲ་
ཤིས་རྒྱ་མཚོ་དང་བློ་བཟང་བསྟན་པ་རྒྱ་མཚོ་རྣམ་གཉིས་ཀྱི་མདུན་ནས་བསྡུས་
གྲྭ་དང་གྲུབ་མཐའ་སོགས་ལ་སྦྱངས། དགུང་ལོ་ཉེར་གཉིས་ཐོག་བརྟན་མཁས་
ཀྱི་ཡོན་ཏན་གཉིས་དང་ལྡན་པའི་བརྩོན་འགྲུས་རྒྱ་མཚོ་སོགས་མཁན་སློབ་དགེ་
འདུན་གྲངས་ཚང་བའི་དབུས་ནས་བསྙེན་རྫོགས་ཀྱི་བསླབ་སྡོམ་བཞེས། དུས་
འགྱུར་སྐབས་ཁས་བླངས་པའི་སྡོམ་པ་ཚུལ་བཞིན་བསྲུངས་ཏེ་ལྐོག་ཏུ་མངོན་

རྟོགས་རྒྱན་དང་། དབུ་མ་འཇུག་པ། ༧སྐྱབས་མགོན་ཀིརྟི་སྐུ་ཕྲེང་བརྒྱད་པ་
བློ་བཟང་འཕྲིན་ལས་མཆོག་གིས་མཛད་པའི་ལམ་རིམ་ཐར་འདོད་འཇུག་ངོགས།
དྲང་ངེས་ལེགས་བཤད་སྙིང་པོ་བཅས་ཐུགས་འཛིན་དང་། རྒྱུན་དུ་ཞལ་འདོན་
ཆག་མེད་གནང་། །
ཕྱི་ལོ་ ༡༩༧༥ ལོ་ནས་ལོ་ལྔའི་རིང་རྒྱ་བོད་ཟུང་འབྲེལ་གྱི་ཕྱུག་ཟོག་
སྨན་པའི་ཕྱག་ལས་གནང་ཞིང་སྲིད་ཇུས་ཅུང་གུ་ཡངས་བྱུང་རྗེས་འབར་ཁམས་
སུ་བཞུགས་ནས་རྔ་པ་བོད་རིགས་རང་སྐྱོང་ཁུལ་གྱི་གསར་འགྱུར་ཁང་གི་བོད་
ཡིག་སྡེ་ཚན་གྱི་ཞུས་ཆེན་པའི་ལས་འགན་ལོ་ལྔའི་རིང་ཞུ་སྐབས། སྨྲ་བའི་དབང་
ཕྱུག་མཁས་དབང་རྗེ་དམུ་དགེ་བསམ་གཏན་དང་། ཤེས་རབ་གྲགས་པ། བསྟན་
འཛིན་སོགས་ཀྱི་མདུན་ནས་སུམ་རྟགས་དག་གསུམ་དང་སྙན་ངག་སྨན་སོགས་
ལ་ཆེད་སྦྱང་གནང་། རས་ཆུང་པ་ཤེས་རབ་ལས་འདར་ལོའི་སྒྲའི་ཊིཀ་ཡོངས་
རྫོགས་དང་། སྡེབ་སྦྱོར། སྔགས་བཀླག་ཐབས་བཅས་ལ་སྦྱང་བརྩོན་གནང་
མཐར་མཚོ་ལྡན་དགྱེས་པའི་ལང་ཚོ་ཞེས་པའི་ཀུན་བཤད་ཀྱི་མཚན་གསོལ།
ཕྱི་ལོ་ ༡༩༨༤ ལོར་རྔ་པ་རྫོང་དུ་ཕེབས་ནས་རྫོང་དེའི་བོད་ཡིག་
དགེ་རྒན་རྣམས་ལ་ལོ་གསུམ་རིང་ཟབ་སྦྱོང་དགེ་རྒན་གྱི་མཛད་འགན་བཞེས།
ཕྱི་ལོ་ ༡༩༨༧ ལོར་གོང་གི་རེ་བ་བཞིན་སི་ཁྲོན་ཞིང་ཆེན་གྱི་རྒྱལ་ས་ཁྲི་ཏུར་
ཡོད་པ་ལྷོ་ནུབ་མི་རིགས་སློབ་གྲྭ་ཆེན་མོས་ཆེད་བཙུགས་བགྱིས་པ་ཟབ་སྦྱོང་འཛིན་
གྲྭར་མཁས་དབང་རྗེ་དམུ་དགེ་བསམ་གཏན་མཆོག་དང་ལྷན་ཟླ་བ་གཉིས་རིང་
སྙན་འགྲེལ་ཡང་གསལ་སྣང་མཛོད་དང་བློ་གསལ་འཇུགས་ངོགས་གཉིས་ཀྱི་
ཁྲིད་རྒྱུན་སྤེལ། རྗེས་སུ་འཛིན་གྲྭས་བསྐྱར་དུ་རེ་སྐུལ་ཞུས་པ་བཞིན་ཁོང་གིས་

བློ་གསར་རིག་སྒོ་སོགས་སློབ་ཚན་དུ་མ་འཆད་ཁྲིད་གནང་།
དེ་རྗེས་རྔ་པ་རྫོང་བོད་ཡིག་སློབ་འབྲིང་གི་དགེ་རྒན་གནང་ཞོར་རྔ་པ་
ཀིརྟིའི་དགོན་གྱི་མཁན་རབས་སོ་གསུམ་པ་རྗེ་ཨ་ཁུ་ཐབས་མཁས་མཆོག་དང་།
མཁན་རབས་སོ་བཞི་པ་བློ་བཟང་བསྟན་པ་རྒྱ་མཚོ། མཁན་རབས་སོ་ལྔ་པ་
བློ་བཟང་ཆོས་འཕེལ་སོགས་དགེ་བའི་བཤེས་གཉེན་དུ་མ་བསྟེན་ནས་སྔར་ཐུགས་
འཛིན་གནང་བ་རྣམས་ལ་བསྐྱར་སྦྱོང་གིས་སྔ་ཕྱིར་གྲྭ་ཚང་གི་ཚོགས་དབུས་དང་
ཚོགས་འདུ་ལས་སྣེར་རྒྱུགས་འབུལ་ཞུས། གྲུབ་མཐའ། ས་ལམ། དྲང་
ངེས། ལམ་རིམ། ཕར་ཕྱིན་སྐོར་སོགས་ལ་དཔེ་ཁྲིད་དང་ཐོས་བསམ་དཔྱིས་
ཕྱིན་པ་གནང་སྟེ། ཕྱི་ལོ་ ༡༩༩༠ ལོར་རྔ་ཡུལ་ཀིརྟི་དགོན་དགེ་ལྡན་ལེགས་
བཤད་གླིང་གི་དགེ་འདུན་འདུས་པ་རྒྱ་མཚོའི་དབུས་སུ་ཕར་ཕྱིན་དམ་བཅའ་
ཆེན་མོ་འཇོག་གནང་མཛད།
ཕྱི་ལོ་ ༡༩༩༡ ལོར་༧སྐྱབས་མགོན་ཐམས་ཅད་མཁྱེན་པ་ཀིརྟི་སྐུ་
ཕྲེང་བཅུ་གཅིག་པ་མཆོག་གིས་འཕགས་ཡུལ་ཀིརྟིའི་བྱེས་པ་གྲྭ་ཚང་གི་ཆེས་མཐོའི་
བོད་ཀྱི་རིག་གནས་སློབ་གཉེར་ཁང་གི་དགེ་རྒན་དུ་ཕེབས་དགོས་པའི་བཀའ་ཡིག་
སྤྱི་བོར་ཕེབས་དོན་བཞིན་རྔ་པ་རྫོང་བོད་ཡིག་སློབ་འབྲིང་གི་དགེ་རྒན་གྱི་ལས་
གནས་ནས་དགོངས་ཞུས་ཀྱིས་ལྷ་ས་དང་། འགྲམ། བལ་ཡུལ་བརྒྱུད་འཕགས་
ཡུལ་དུ་འབྱོར་བ་ན། མགོན་པོ་གང་ཉིད་ཀྱིས་གྲྭ་ཚང་འདིའི་སློབ་སྤྱི་དང་དགེ་
རྒན་གཅིག་ལྕོགས་སུ་བསྐོ་བཞག་གནང་ནས་ལོ་ངོ་དགུ་ཙམ་རིང་འཁུར་བཞེས་
གནང་། ཕྱི་ལོ་ ༡༩༩༥ ལོར་ནོར་གླིང་བོད་ཀྱི་རིག་གཞུང་གཅེས་སྐྱོང་
ཁང་དུ་བོད་ཀྱི་ཆོས་བརྒྱུད་ཆེན་པོ་བཞི་བོན་དང་བཅས་པའི་ཚོགས་ཆེན་ཐེངས་

ལྔ་པ་སྤྱི་ནོར་༧གོང་ས་༧སྐྱབས་མགོན་ཆེན་པོ་དབུ་བཞུགས་ཀྱིས་འཚོགས་སྐབས་
༧སྐྱབས་མགོན་ཀིརྟི་རིན་པོ་ཆེ་དང་ལྷན་ཕེབས་བསྐྱངས་ནས་ཉིན་ལྔའི་རིང་
ཚོགས་ཞུགས་སོགས་གནང་།
ཕྱི་ལོ་ ༡༩༩༦ ལོར་སྤྱི་ནོར་༧གོང་ས་༧སྐྱབས་མགོན་ཆེན་པོ་མཆོག་
སློབ་གླིང་འདིར་ཆིབས་བསྒྱུར་བསྐྱངས་པའི་མདུན་༧སྐྱབས་རྗེ་ཀིརྟི་རིན་པོ་ཆེ་
ནས་༧གོང་ས་མཆོག་གི་སྐུ་པར་ཕྱག་བྲིས་བྱིན་ཅན་དང་གསུང་རབ་པོ་ཏི་ལྔ་
སོགས་ཀྱི་བདག་རྐྱེན་གནང་། ཕྱི་ལོ་ ༢༠༠༠ ལོར་ཀིརྟིའི་མཚན་ཞབས་རྡོ་
རྗེ་འཆང་ཆེན་པོ་ནས་ཐེག་ཆེན་ཆོས་གླིང་གཙུག་ལག་ཁང་གི་ཡང་སྟེང་དུ་བུ་
སྟོན་དུས་འཁོར་རྒྱུད་འགྲེལ་དྲུག་སྦྲགས་བཀའ་ཁྲིད་གནང་སྐབས་བཀའ་ཆོས་
ཞུ་བར་བཅར་བའི་མཇུག་༧གོང་ས་༧རྒྱལ་དབང་མཆོག་གི་སྐུ་མདུན་དུ་ཁོང་
རིན་པོ་ཆེ་དང་ལྷན་བཅར་སྐབས་ཐུབ་དབང་དང་ཐུགས་རྗེ་ཆེན་པོའི་སྐུ་ཐང་
སོགས་གནང་སྦྱིན་དུ་བསྩལ།
ཕྱི་ལོ་ ༢༠༠༣ ལོར་༧སྐྱབས་མགོན་ཀིརྟི་རིན་པོ་ཆེ་ནས་སློབ་གཉེར་
ཁང་འདིའི་སློབ་དཔོན་གྱི་མཚན་གནས་ཀྱི་བཀའ་ཤོག་བསྩལ། ཕྱི་ལོ་ ༡༩༩༩
ལོར་ཁོང་གིས་སྔོན་ཆད་ཅིག་ནས་ཆེད་རྩོམ་གནང་བ་སྙན་ངག་གི་དཔེར་བརྗོད་
དང་སུམ་རྟགས་ཀྱི་དྲི་བ་དྲིས་ལན་སྣ་ཚོགས་ཡོད་པ་སྙན་སུམ་རིག་པའི་པད་
ཚལ་སྐྱེད་པའི་ཉི་གཞོན་ཞེས་པ་གྲྭ་ཚང་ནས་པར་འགྲེམས་བྱས་ཤིང་། ༧སྐྱབས་
མགོན་མཆོག་གིས་འདི་གའི་སློབ་གཉེར་པ་རྣམས་ལྟ་བདེའི་ཆེད་ཆོས་འབྱུང་
ཞིག་རྩོམ་སྒྲིག་བགྱི་དགོས་པའི་བཀའ་གནང་བ་བཞིན་ཆོས་འབྱུང་ཀུན་བཏུས་
པདྨ་དཀར་པོའི་ཆུན་པོ་བློ་གསལ་འདྲེན་བྱེད་བདུད་རྩིའི་དཔལ་ཡོན་ཞེས་བྱ་བའི་

ལེའུ་དང་པོ་རྒྱ་གར་འཕགས་པའི་ཡུལ་དུ་རྒྱལ་བའི་བསྟན་པ་རིན་པོ་ཆེ་ཇི་ལྟར་
དར་ཚུལ་གཙོ་བོར་བརྗོད་པའི་རྒྱ་གར་གྱི་རྒྱལ་བརྒྱུད་དང་། སྟོན་པ་མཉམ་
མེད་ཐུབ་པའི་དབང་པོའི་མཛད་པ་བཅུ་གཉིས་ལས་བརྩམས་ཏེ་བསྟན་པ་དར་
ཚུལ། རྗེས་འཇུག་བསྟན་པའི་གཏད་རབས་བདུན། རྒྱན་དྲུག་མཆོག་གཉིས་
ཀྱིས་གཙོས་རྒྱ་གར་གྱི་པཎ་གྲུབ་མང་པོས་བསྟན་པ་དར་རྒྱས་བཏང་བའི་ཚུལ་
རྣམས་ཚད་ལྡན་ཆོས་འབྱུང་ཁག་གི་ཉིང་བཅུད་ལེགས་པར་བསྡུས་པ་དེ་ཉིད།
ཕྱི་ལོ་ ༢༠༠༢ ལོར་འདི་ནས་པར་འགྲེམས་བྱས་ཤིང་འདི་གའི་དངོས་གཞིའི་
ལོ་རིམ་དང་པོའི་ཆོས་འབྱུང་སློབ་ཚན་དུ་བཞག་ཡོད་ལ། དེའི་ལེའུ་གཉིས་
པ་འདི་སྤྱིར་སྣོད་བཅུད་ཆགས་ཚུལ་དང་བོད་གངས་ཅན་གྱི་ལྗོངས་འདིར་
འཕགས་པ་སྤྱན་རས་གཟིགས་ཀྱི་གདུལ་ཞིང་དུ་གྱུར་ཚུལ། བོད་རྒྱལ་གཉའ་
ཁྲི་བཙན་པོ་ནས་གླང་དར་མ་བར་གྱི་བོད་ཀྱི་རྒྱལ་རབས་སྤྱི་དོན། བོད་དུ་དར་
བའི་ཆོས་བརྒྱུད་མཐའ་དག་གི་བྱུང་བ་དང་དེ་དག་གི་ཉམས་ལེན་གྱི་སྙིང་པོ་གནད་
བསྡུས་སུ་བཀོད་པ་ཞིག་ཡིན།
ཕྱི་ལོ་ ༢༠༠༡ ལོར་༧སྐྱབས་མགོན་ཀིརྟི་རིན་པོ་ཆེ་ནས་བཀའ་
ཤོག་མཚན་རྟགས་དང་བཅས་པ་ཞིག་གནང་བའི་ནང་། ཆོས་སྡེ་ཆེན་པོ་དགེ་
ལྡན་ལེགས་བཤད་གླིང་གི་གྲྭ་དགེ་སློང་བློ་བཟང་རྒྱ་མཚོ་ལགས་རང་ཡུལ་དུ་
བཞུགས་སྐབས་ཀྱང་བོད་ཀྱི་ཐུན་མོང་མ་ཡིན་པའི་རིག་གནས་དར་སྤེལ་གྱི་ཕྱག་
རྗེས་མི་དམན་ཙམ་བཞག་ཡོད། ལྷག་པར་འཕགས་ཡུལ་ཀིརྟིའི་བྱེས་པ་གྲྭ་
ཚང་གི་ཆེས་མཐོའི་བོད་ཀྱི་རིག་གནས་སློབ་གཉེར་ཁང་འདི་གསར་འཛུགས་
ཀྱི་དཀའ་ངལ་ཤིན་ཏུ་ཆེ་བའི་སྐབས་རིག་གནས་དགེ་རྒན་ལ་ཆེད་འབོད་བྱས་

པ་ལྟར་བཀའ་རྩི་དང་ལེན་གྱིས་ལམ་སེང་རྒྱ་གར་དུ་ཕེབས་ཏེ། ཕྱི་ལོ་ ༡༩༩༡
ཟླ་ ༡༠ ཚེས་ ༢༡ ནས་ཕྱི་ལོ་ ༡༩༩༩ ཟླ་ ༦ ཚེས་ ༡༤ བར་ཆེས་
མཐོའི་བོད་ཀྱི་རིག་གནས་སློབ་གཉེར་ཁང་འདིའི་སློབ་སྤྱི་དང་དགེ་རྒན་གཅིག་
ལྕོགས་ཀྱི་མཛད་འགན་བཞེས་པ་ནས་བཟུང་ད་ལྟའི་བར་ཞབས་འདེགས་ངོ་སོ་
ཐོན་པ་ལྷག་བསམ་རྣམ་དག་གིས་བསྒྲུབས་ཡོད་པའི་ལེགས་སོའི་བསྔགས་བརྗོད་
ཀྱི་གཟེངས་བསྟོད་བཀའ་ཤོག་ཏུ། བོད་རྒྱལ་ལོ་ ༢༡༣༨ ཕྱི་ལོ་ ༢༠༠༡
ཟླ་ ༥ ཚེས་ ༩ ལ། ཀིརྟི་སྤྲུལ་མིང་པས། ཞེས་ཁོང་རིན་པོ་ཆེས་སློབ་
དཔོན་མཆོག་གི་ཕྱག་ལས་དང་བྱས་རྗེས་ལ་གཟེངས་བསྟོད་ཀྱི་སྡོམ་ཚིག་
གནང་བ་བཞིན་སློབ་དཔོན་ཁོང་ནི་བོད་ཕྱི་ནང་གཉིས་སུ་སེར་སྐྱ་རིས་མེད་
ཀྱི་སློབ་གྲྭ་དང་དགོན་སྡེ་ཁག་ཏུ་སློབ་དཔོན་གྱི་ཕྱག་ལས་གནང་སྟེ་བོད་ཀྱི་
རིག་གནས་འཛིན་སྐྱོང་སྤེལ་གསུམ་བྱེད་ནུས་ཀྱི་སློབ་མ་མང་པོ་གསོ་སྐྱོང་
དང་སྐྱེད་བསྲིངས་གནང་བར་གཅིག་ཏུ་གཞོལ་བའི་མི་ཚེ་གཞན་དོན་དུ་འབུལ་
མཁན་ཞིག་ཡིན་ལ། །
ཕྱི་ལོ་ ༡༩༩༡ ལོར་འཕགས་ཡུལ་དུ་འབྱོར་བ་ནས་ལས་ཁུར་དེ་
དག་གནང་བཞིན་མཛོད་རྩ་དང་། ༧སྐྱབས་མགོན་ཀིརྟི་སྐུ་ཕྲེང་བརྒྱད་པ་བློ་
བཟང་འཕྲིན་ལས་ཀྱི་གསུང་སྔགས་བསྡུས་སོགས་ཐུགས་འཛིན་གྱིས་༧གོང་
ས་༧སྐྱབས་མགོན་རྒྱལ་དབང་ཐམས་ཅད་མཁྱེན་པ་དང་། ཀིརྟིའི་མཚན་ཞབས་
རིན་པོ་ཆེ། རྣམ་གྲྭ་མཁན་ཟུར་དགེན་དབང་གྲགས་སོགས་བསྟེན་ནས་མདོ་
ཕྱོགས་བཀའ་པོད་ལྔ་དང་སྔགས་ཕྱོགས་རྒྱུད་སྡེ་བཞིའི་རྗེས་གནང་དབང་ལུང་
མན་ངག་ཁྲིད་སོགས་རྒྱུན་སྐྱོང་དང་འབྲེལ་གྲྭ་ཚང་འདིའི་དགེ་རྒན་གྱི་ཕྱག་ལས་

གནང་བཞིན་པ་བཅས་ཀྱི་མཚམས་སྦྱོར་ལོ་རྒྱུས་མདོར་བསྡུས་སུ། འཕགས་
ཡུལ་ཀིརྟིའི་བྱེས་པ་གྲྭ་ཚང་གི་རྩོམ་སྒྲིག་སྡེ་ཚན་ནས། ཕྱི་ལོ་ ༢༠༡༡ ཟླ་ ༡༢
ཚེས་ ༡༥ ལ།

དཀར་ཆག་
( ལེའུ་གསུམ་པའི་བར་ཆ།）
གླེང་བརྗོད། ་་འབའ་
མཛད་པ་པོའི་ལོ་རྒྱུས། ་་་བའ་
རབ་བྱེད་སོ་ལྔ་པ།
ས་བཅད་དང་པོ། གདན་ས་གསུམ་གྱི་ཡིག་ཆའི་འདག་པོ་གཙོ་བོ་རྣམས་ཀྱིས་བསྟན་ལ་བྱ་བ་
མཛད་ཚུལ། ་་་་་
༡༽ པཎ་ཆེན་བསོད་ནམས་གྲགས་པ། ་
༢༽ འཇམ་དབྱངས་བཞད་པ་སྐུ་ཕྲེང་དང་པོ་ངག་དབང་བརྩོན་འགྲུས། ་་་་
༣༽ སེ་ར་རྗེ་བཙུན་ཆོས་ཀྱི་རྒྱལ་མཚན། ་
༤༽ དགེ་འདུན་བསྟན་པ་དར་རྒྱས། ་་
བ་པ་འབའ་འབའ་འབའ་འབའ་འབའ་འ བའ་
༥༽ རྒྱལ་དབང་སྐུ་ཕྲེང་ལྔ་པ་ངག་དབང་བློ་བཟང་རྒྱ་མཚོ། ། 
རབ་བྱེད་སོ་དྲུག་པ།
ས་བཅད་གཉིས་པ། རྒྱལ་དབང་སྐུ་ཕྲེང་རིམ་བྱོན་གྱིས་བསྟན་ལ་བྱ་བ་མཛད་ཚུལ། ་་་་་་༢༧
༡༽ རྒྱལ་དབང་སྐུ་ཕྲེང་དང་པོ་དགེ་འདུན་གྲུབ། ་
༢༽ རྒྱལ་དབང་སྐུ་ཕྲེང་གཉིས་པ་དགེ་འདུན་རྒྱ་མཚོ། །
༣༽ རྒྱལ་དབང་སྐུ་ཕྲེང་གསུམ་པ་བསོད་ནམས་རྒྱ་མཚོ། ཀ
༤༽ རྒྱལ་དབང་སྐུ་ཕྲེང་བཞི་པ་ཡོན་ཏན་རྒྱ་མཚོ།།
༦༽ རྒྱལ་དབང་སྐུ་ཕྲེང་དྲུག་པ་ཚངས་དབྱངས་རྒྱ་མཚོ།

༧༽ རྒྱལ་དབང་སྐུ་ཕྲེང་བདུན་པ་བསྐལ་བཟང་རྒྱ་མཚོ།། 
སྨ༦༧
༨༽ རྒྱལ་དབང་སྐུ་ཕྲེང་བརྒྱད་པ་འཇམ་དཔལ་རྒྱ་མཚོ།
༩༽ རྒྱལ་དབང་སྐུ་ཕྲེང་དགུ་པ་ལུང་རྟོགས་རྒྱ་མཚོ། ་
༡༠༽ རྒྱལ་དབང་སྐུ་ཕྲེང་བཅུ་པ་ཚུལ་ཁྲིམས་རྒྱ་མཚོ། ་་་་་
༡༡༽ རྒྱལ་དབང་སྐུ་ཕྲེང་བཅུ་གཅིག་པ་མཁས་གྲུབ་རྒྱ་མཚོ། །
༡༢༽ རྒྱལ་དབང་སྐུ་ཕྲེང་བཅུ་གཉིས་པ་འཕྲིན་ལས་རྒྱ་མཚོ། ་བ༌༡༠༦
༡༣༽ རྒྱལ་དབང་སྐུ་ཕྲེང་བཅུ་གསུམ་པ་ཐུབ་བསྟན་རྒྱ་མཚོ། ་་༌ 
བས ༡༡༠
༡༤༽ རྒྱལ་དབང་སྐུ་ཕྲེང་བཅུ་བཞི་པ་བསྟན་འཛིན་རྒྱ་མཚོ། 
བ་༡༣༡
༡༥༽ རྒྱལ་དབང་སྐུ་ཕྲེང་རིམ་བྱོན་གྱི་མཚན་དང་། འཁྲུངས་འདས་ཀྱི་ལོ་ཁམས་དང་རབ་
བྱུང་སོགས་ཟུར་འདོན།་་བབས་ཟབ་ན་བཟའ་ལྷབ་ལྷབ་༡༥༨
རབ་བྱེད་སོ་བདུན་པ།
ས་བཅད་གསུམ་པ། པན་ཆེན་སྐུ་ཕྲེང་རིམ་བྱོན་གྱིས་བསྟན་ལ་བྱ་བ་མཛད་ཚུལ། དབང་པ་ ༡༦༥
༡༽ པཎ་ཆེན་སྐུ་ཕྲེང་དང་པོ་མཁས་གྲུབ་དགེ་ལེགས་དཔལ་བཟང་། ། ཟབཟའ་བ་དང་བད་བཟང་བ་ལ་འདང་ཟབ་པ་དང་བཟའ་བས་ ༡༦༥
༢༽ པཎ་ཆེན་སྐུ་ཕྲེང་གཉིས་པ་བསོད་ནམས་ཕྱོགས་ཀྱི་གླང་པོ། བ་བ་བབས་བབ་ད་པས་ ༡༧༡
༣༽ པཎ་ཆེན་སྐུ་ཕྲེང་གསུམ་པ་བློ་བཟང་དོན་འགྲུབ། ་ཨབ་༡༧༢
༤༽ པཎ་ཆེན་སྐུ་ཕྲེང་བཞི་པ་བློ་བཟང་ཆོས་ཀྱི་རྒྱལ་མཚན། ་་་༡༧༣
༥༽ པཎ་ཆེན་སྐུ་ཕྲེང་ལྔ་པ་བློ་བཟང་ཡེ་ཤེས། ་་དཔ་༡༧༧
༦༽ པཎ་ཆེན་སྐུ་ཕྲེང་དྲུག་པ་དཔལ་ལྡན་ཡེ་ཤེས། ་་༡༨༠
༧༽ པཎ་ཆེན་སྐུ་ཕྲེང་བདུན་པ་བསྟན་པའི་ཉི་མ། ་་་་་་་ས་འདས་་་༡༨༤
༨༽ པཎ་ཆེན་སྐུ་ཕྲེང་བརྒྱད་པ་བསྟན་པའི་དབང་ཕྱུག་༡༨༨
༩༽ པཎ་ཆེན་སྐུ་ཕྲེང་དགུ་པ་བློ་བཟང་ཐུབ་བསྟན་ཆོས་ཀྱི་ཉི་མ། ་་་་་་་་་་༌ ༡༩༡
༡༠༽ པཎ་ཆེན་སྐུ་ཕྲེང་བཅུ་པ་ཆོས་ཀྱི་རྒྱལ་མཚན། ་་༡༩༤

༡༡༽ པཎ་ཆེན་སྐུ་ཕྲེང་རིམ་བྱོན་གྱི་མཚན་དང་། འཁྲུངས་འདས་ཀྱི་ལོ་ཁམས་དང་རབ་བྱུང་
སོགས་ཟུར་འདོན། ད་བཟའ་་ ༢༠༠

ཆོས་འབྱུང་ཀུན་བཏུས་པདྨ་དཀར་པོའི་ཆུན་པོ་བློ་གསལ་
འདྲེན་བྱེད་བདུད་རྩིའི་དཔལ་ཡོན།
ལེའུ་གསུམ་པའི་བར་ཆ།

རབ་བྱེད་སོ་ལྔ་པ།
༄༅།། གོང་གི་འཕྲོས་དོན། གདན་ས་གསུམ་གྱི་ཡིག་ཆའི་བདག་པོ་གཙོ་
བོ་རྣམས་ཀྱིས་བསྟན་པ་ལ་བྱ་བ་མཛད་པའི་ཚུལ་དང་། རྒྱལ་དབང་སྐུ་ཕྲེང་
རིམ་བྱོན་གྱིས་བསྟན་ལ་བྱ་བ་མཛད་པའི་ཚུལ་དང་། པཎ་ཆེན་སྐུ་ཕྲེང་རིམ་
བྱོན་གྱིས་བསྟན་པའི་དོན་མཛད་ཚུལ་དང་། བྱེ་བྲག་མདོ་སྨད་ཀྱི་ཡུལ་གྲུ་ཆེ་
བ་རྣམས་སུ་དམ་པའི་ཆོས་ཇི་ལྟར་དར་བའི་ཚུལ་བརྗོད་པ་དང་བཅས་ས་བཅད་
བཞི་ལས།
ས་བཅད་དང་པོ། གདན་ས་གསུམ་གྱི་ཡིག་ཆའི་བདག་པོ་གཙོ་བོ་རྣམས་ཀྱིས་
བསྟན་པ་ལ་བྱ་བ་མཛད་ཚུལ།
༡༽ པཎ་ཆེན་བསོད་ནམས་གྲགས་པ།
དེ་ཡང་འཇམ་མགོན་རྒྱལ་བའི་རྒྱལ་ཚབ་ཁྲི་ཐོག་བཅོ་ལྔ་པ་པཎ་ཆེན་
བསོད་ནམས་གྲགས་པ་དཔལ་རྣམ་དཔྱོད་མཆོག་གི་སྡེ་ནི། རྩེད་ཐང་གི་ཉེ་
འདབས་སུ་ནང་པར་ལམ་པའི་སྲས་སུ་རབ་བྱུང་བརྒྱད་པའི་ས་ཁྱི། ཕྱི་ལོ་ ༡༤༧༨
ལོར་སྐུ་འཁྲུངས། རྩེད་ཐང་ལས་ཆེན་པའི་དྲུང་དུ་དགེ་བསྙེན་གྱི་སྡོམ་པ་བཞེས་
པ་ལ་བསོད་ནམས་གྲགས་པ་ཞེས་མཚན་གསོལ། རྩེད་ཐང་ཆོས་སྡེ་དང་། གཡའ་
བཟང་དགོན་པ་གཉིས་སུ་ཚད་མ་རྣམ་འགྲེལ་དང་ཕར་ཕྱིན་གསན་བསམ་ལེགས་
པར་མཛད་ནས་གྲྭ་སྐོར་ཡང་མཛད། །
། ཕྱི་ལོ་ ༡༤༩༣ ལོར་སེ་ར་
དགུང་ལོ་བཅུ་དྲུག་བཞེས་པ་ཆུ་གླང་

ཆོས་འབྱུང་ཀུན་བཏུས།
ཐེག་ཆེན་གླིང་གི་ཆོས་སྒོར་ཞུགས་ཏེ་ཀུན་མཁྱེན་དོན་ཡོད་དཔལ་ལྡན་བཟང་
པོ་ཡོངས་འཛིན་དུ་བསམ་དང་སྦྱོར་བས་ཚུལ་བཞིན་དུ་ལོ་བཅུ་གཉིས་བར་བསྟེན་
ཏེ་དབུ་ཚད་ཀྱི་བཤད་པ་དང་། རྗེ་ཐམས་ཅད་མཁྱེན་པ་ནས་བརྒྱུད་པའི་མདོ་
སྔགས་ཀྱི་ཆོས་ཆ་ཚང་བར་གསན། གཉལ་སྟོན་དཔལ་འབྱོར་ལྷུན་གྲུབ་སོགས་
བཤེས་གཉེན་སྨྲ་བའི་ཁྱུ་མཆོག་དུ་མ་ལས་མདོ་རྒྱུད་ཀྱི་ཆོས་མང་དུ་གསན།
གཞན་ཡང་། རྩེད་ཐང་ལས་ཆེན་ཀུན་དགའ་རྒྱལ་མཚན་དང་། མཁས་
བཙུན་ཡོན་ཏན་རྒྱ་མཚོ་སོགས་ལས་བཀའ་གདམས་ཀྱི་ཆོས་སྐོར་མང་དུ་གསན་
པར་མཛད། དགུང་གྲངས་སོ་གཅིག་བཞེས་པ་རབ་བྱུང་དགུ་པའི་ས་འབྲུག
ཕྱི་ལོ་ ༡༥༠༨ ལོར་རྒྱུད་སྟོད་གྲྭ་ཚང་དུ་ཞུགས་ཏེ། མཁན་ཆེན་ཆོས་ལྡན་
བློ་གྲོས་བླ་མར་བསྟེན་ནས་བསྐྱེད་རྫོགས་ཀྱི་ཁྲིད་དང་། བདེ་གསང་འཇིགས་
གསུམ་གྱི་རྒྱུད་འགྲེལ་བཤད་པ་དང་བཅས་པ། ཕྱག་ལེན་མན་ངག་ཆ་ཚང་
ལེགས་པར་གསན།
དགུང་ལོ་སོ་བཞི་པ་རབ་བྱུང་དགུ་པའི་ཆུ་སྤྲེལ། ཕྱི་ལོ་ ༡༥༡༢ ལོར་
དཔལ་ལྡན་སྟོད་རྒྱུད་གྲྭ་ཚང་གི་མཁན་པོའི་ཁྲིར་ཞབས་སོར་རྣམ་པར་བཀོད་
ནས་ལོ་བཅུ་གསུམ་རིང་དུ་བསྐྱེད་རྫོགས་ཀྱི་ཁྲིད་དང་། རྒྱུད་ཀྱི་འཆད་ཉན་
སོགས་སྔ་སྲོལ་བཞིན་མི་ཉམས་ཡར་ངོའི་ཟླ་བཞིན་འཕེལ་ཞིང་རྒྱས་པར་མཛད་
དོ༑ ༑དགེ་འདུན་པའི་འཚོ་བའི་མཐུན་རྐྱེན་སྒྲུབ་འཛུགས་དང་། འདུ་ཁང་
གསར་བཞེངས་སོགས་བྱ་བ་ལས་ཀྱི་འཁོར་ལོ་བཅས་ལུགས་གཉིས་ཀྱི་སྒོ་ནས་
བཀའ་དྲིན་གྱིས་བསྐྱངས། །
དགུང་ལོ་སོ་དྲུག་བཞེས་པ་ཤིང་ཁྱི། ཕྱི་ལོ་ ༡༥༡༤ ལོར་གསང་

རབ་བྱེད་སོ་ལྔ་པ།
འདུས་བསྐྱེད་རྫོགས་ཀྱི་ཁྲིད་ཡིག་མཁས་པའི་ཡིད་འཕྲོག་བརྩམས་པ་ནས་བཟུང་
བསྟན་པའི་ཁུར་རྒྱ་ཆེན་པོ་བཞེས་པའི་ཞར་བྱུང་དུ་གསུང་རྩོམ་ཡིག་འཇོག་མཛད་
པའི་ཚུལ་སོགས་ནི། རྒྱལ་དབང་དགེ་འདུན་རྒྱ་མཚོས་བཀའ་གནང་བ་ལྟར་
འབྲས་མཁས་མང་བློ་གསལ་གླིང་གི་མཁན་པོ་ལོ་གཅིག་ལྷག་ཙམ་གྱི་རིང་མཛད།
དགུང་ལོ་ཞེ་བརྒྱད་པ་ཤིང་བྱ། ཕྱི་ལོ་ ༡༥༢༥ ལོར་ཕར་ཕྱིན་སྤྱི་
དོན་ཡུམ་དོན་གསལ་བའི་སྒྲོན་མེ་མཛད། དུས་སྐབས་གསལ་བོ་མ་ངེས་ཤིང་
དེ་རྗེས་ཕར་ཕྱིན་མཐའ་དཔྱོད་ཡུམ་དོན་ཡང་གསལ་སྒྲོན་མེ་བརྩམས་པར་སྣང་།
མཁས་མང་བློ་གསལ་གླིང་གི་མཁན་པོ་ནས་ཟུར་རྗེས་ཤར་རྩེ་གྲྭ་ཚང་གི་མཁན་
པོར་ཕེབས་ཏེ། གྲྭ་ཚང་ཁག་གཉིས་ཟུང་འབྲེལ་དུ་བསྐྱངས་པར་མཛད། །
དགུང་གྲངས་ང་གཅིག་བཞེས་པ་ས་བྱི། ཕྱི་ལོ་ ༡༥༢༨ ལོར་དབུ་
མའི་སྤྱི་དོན་ཟབ་དོན་གསལ་བའི་སྒྲོན་མེ་མཛད། དགུང་ལོ་ང་གཉིས་བཞེས་
པ་རབ་བྱུང་དགུ་པའི་ས་གླང་། ཕྱི་ལོ་ ༡༥༢༩ ལོར་འཇམ་མགོན་རྒྱལ་
བའི་རྒྱལ་ཚབ་དགའ་ལྡན་གསེར་ཁྲིར་མངའ་གསོལ་ནས་ལོ་བརྒྱད་ཀྱི་རིང་གདན་
ས་བསྐྱངས། ཁྲི་ལ་ཕེབས་པའི་ལོར་བཀའ་གདམས་གསར་རྙིང་གི་ཆོས་འབྱུང་
ཡིད་ཀྱི་མཛེས་རྒྱན་ལྗགས་རྩོམ་མཛད། དེའི་ཕྱིར་ལོ་ལྕགས་སྟག ཕྱི་ལོ་
༡༥༣༠ ལོར་འདུལ་བའི་རྣམ་བཤད་ལུང་རིགས་ཉི་མ་བརྩམས། དགུང་ལོ་
ང་བཞི་པ་ལྕགས་ཡོས། ཕྱི་ལོ་ ༡༥༣༡ ལོར་དབུ་མའི་མཐའ་དཔྱོད་ཟབ་
དོན་ཡང་གསལ་སྒྲོན་མེ་མཛད། དགུང་གྲངས་ང་དྲུག་བཞེས་པ་ཆུ་སྤྲེལ། ཕྱི་
ལོ་ ༡༥༣༣ ལོར་མཛོད་ཤེས་བྱ་རབ་གསལ་བརྩམས། དགུང་ལོ་ང་བདུན་
ལ་ཕེབས་པ་ཤིང་རྟ། ཕྱི་ལོ་ ༡༥༣༤ ལོར་ཚད་མ་རྣམ་འགྲེལ་གྱི་དཀའ་

ཆོས་འབྱུང་ཀུན་བཏུས། 
འགྲེལ་དགོངས་པ་རབ་གསལ་བརྩམས།
དགུང་གྲངས་ང་བརྒྱད་བཞེས་པ་ཤིང་ལུག ཕྱི་ལོ་ ༡༥༣༥ ལོར་ཁྲི་
ལས་ཟུར་བཞུགས་མཛད་དེ། འབྲོག་རི་བོ་དགའ་ལྡན་རྣམ་པར་རྒྱལ་བའི་གླིང་
དུ་རྒྱུན་བཞུགས་མཛད་ནས་ཉེ་འཁོར་གྱི་དགོན་པ་འགའ་ཞིག་གི་མཁན་པོའང་
མཛད་པའི་རིང་དགེ་ལྡན་ལེགས་བཤད་དང་། བསྟན་རྩིས་རིན་ཕྲེང་བཅས་
ལྗགས་རྩོམ་མཛད། །
དགུང་ལོ་རེ་གཅིག་ལ་ཕེབས་པ་ས་ཁྱི། ཕྱི་ལོ་ ༡༥༣༨ ལོར་རྒྱལ་
རབས་འཕྲུལ་གྱི་ལྡེ་མིག་གམ་དེབ་ཐེར་གསར་མ་ཞེས་འབོད་པ་དེ་བརྩམས།
དགུང་ལོ་རེ་ལྔ་པ་ཆུ་སྟག ཕྱི་ལོ་ ༡༥༤༢ ལོར་འདུལ་བའི་དུས་ཚིགས་
བརྩམས། དགུང་ལོ་རེ་དྲུག་པ་ཆུ་ཡོས། ཕྱི་ལོ་ ༡༥༤༣ ལོར་འབྲས་
སྤུངས་མཁན་པོ་མཛད་དེ་ལོ་བཞིའི་རིང་ཆོས་ཀྱིས་བསྐྱངས། དགུང་ལོ་
རེ་དགུ་བཞེས་པ་མེ་རྟ། ཕྱི་ལོ་ ༡༥༢༦ ལོར་སེ་ར་ཐེག་ཆེན་གླིང་གི་
མཁན་པོ་ལོ་ངོ་དགུའི་རིང་མཛད་ནས་གདན་ས་བསྐྱངས། དེའི་རིང་ལ་
མངོན་པ་ཀུན་བཏུས་ཀྱི་འགྲེལ་པ་དང་། རྒྱུད་སྡེ་སྤྱིའི་རྣམ་བཤད་སོགས་
བརྩམས་པར་མཛད་པས་རྨད་དུ་བྱུང་བའི་གསུང་རྩོམ་མང་པོ་བཞུགས། གོང་
གསལ་སེ་ར་ཐེག་ཆེན་གླིང་གི་མཁན་པོར་ཐོག་མར་ཕེབས་པའི་ལོ་དེར། རྒྱལ་
དབང་སྐུ་ཕྲེང་གསུམ་པར་དགེ་བསྙེན་གྱི་སྡོམ་པ་ཕུལ་ཏེ་བསོད་ནམས་རྒྱ་
མཚོ་དཔལ་བཟང་པོ་བསྟན་པའི་ཉི་མ་ཕྱོགས་ཐམས་ཅད་ལས་རྣམ་པར་རྒྱལ་
བ་ཞེས་པའི་མཚན་གསོལ།
དགུང་གྲངས་དོན་གཉིས་ལ་ཕེབས་པ་ཕྱི་ལོ་ ༡༥༤༩ བོད་ས་བྱི་ས་

རབ་བྱེད་སོ་ལྔ་པ།
r, •
ག་ཟླ་བར་རྗེ་འདིས་མཁན་པོ་དང་། གསང་ཕུ་ཆོས་རྗེ་དགེ་འདུན་དོན་གྲུབ་
ཀྱིས་ལས་སློབ། ཤར་རྩེ་ལེགས་དོན་པས་དུས་གོ་བ་གནང་སྟེ་རྒྱལ་དབང་མཆོག་
ལ་དགེ་ཚུལ་གྱི་སྡོམ་པ་བསྒྲུབས། དབང་ལུང་མན་ངག་མཐའ་ཡས་པ་ཕུལ།
། ཕྱི་ལོ་ ༡༥༥༠ ལོར་
དགུང་གྲངས་དོན་གསུམ་བཞེས་པ་ལྕགས་ཁྱི
། དེ་ལྟར་སེ་འབྲས་
འདུལ་བའི་ཆོས་འབྱུང་དད་པའི་འབབས་སྟེགས་མཛད
ཀྱི་གདན་ས་གནང་སྐབས་སོ་སོར་ཆོ་འཕྲུལ་སྨོན་ལམ་དང་ར་མོ་ཆེའི་སྨོན་ལམ་
བཅས་ཀྱི་ཚོགས་མགོན་དུ་ཕེབས་པ་སོགས་བསྟན་དོན་རྒྱ་ཆེན་མཛད། མདོར་
ན་རྗེ་འདིའི་གསུང་གོང་དུ་མ་གསལ་བའི་དྲང་ངེས་ཨུཏྤལ་སོགས་ཁྱོན་གསུང་
འབུམ་པོ་ཏི་བཅུ་བཞི་བཞུགས་སོ། །
དེ་ལྟར་སྡེ་སྣོད་གསུམ་དང་རྒྱུད་སྡེ་བཞིའི་བཤད་སྒྲུབ་ཀྱི་འཆད་ཉན་གྱིས་
རྒྱལ་བའི་བསྟན་པ་རིན་པོ་ཆེ་སྒོ་ཀུན་ནས་དར་ཞིང་རྒྱས་པར་མཛད་ནས་དགུང་
ཕྱི་ལོ་ ༡༥༥༤ ལོར་
གྲངས་དོན་བདུན་པ་རབ་བྱུང་དགུ་པའི་ཤིང་སྟག 
འབྲས་སྤུངས་སུ་ཕེབས་ནས་གཟིམས་ཁང་གོང་དུ་སྐུ་དག་ཞིང་དུ་གཤེགས་པའི་
ཚུལ་བསྟན་ཏོ། ། སྐུ་གདུང་ཁྲུ་གང་ཙམ་དུ་གྱུར་པ་ཞུགས་ལ་ཕུལ་བ་ན་རྟེན་ངོ་
མཚར་བ་མང་དུ་བྱོན་པ་རྣམས་འགྲོ་བའི་བསོད་ནམས་ཀྱི་དཔལ་དུ་གྱུར་པ་དངུལ་
གྱི་མཆོད་རྟེན་གྱི་ནང་དུ་བཞུགས་སུ་གསོལ་བའི་སྐུའི་མཆོད་སྡོང་རིན་པོ་ཆེ་འབྲས་
སྤུངས་སུ་བཞུགས་སོ། །དེ་ལྟར་གདན་སའི་ཡིག་ཆའི་བདག་པོ་རྣམས་ལས་
མ་ཧཱ་པཎྜི་ཏ་བསོད་ནམས་གྲགས་པ་དཔལ་རྣམ་དཔྱོད་མཆོག་གི་སྡེས་བསྟན་
འགྲོའི་དོན་མཛད་པའི་ཚུལ་མདོར་བསྡུས་སུ་བརྗོད་ཟིན་ཏོ། །
༢༽ འཇམ་དབྱངས་བཞད་པ་སྐུ་ཕྲེང་དང་པོ་ངག་དབང་བརྩོན་འགྲུས།

ཆོས་འབྱུང་ཀུན་བཏུས།
ཀུན་མཁྱེན་འཇམ་དབྱངས་བཞད་པ་སྐུ་ཕྲེང་དང་པོ་ངག་དབང་བརྩོན་
འགྲུས་ནི། རབ་བྱུང་བཅུ་གཅིག་པའི་ས་བྱི་ལོའི་ཧོར་ཟླ་དང་པོའི་ཚེས་བརྒྱད།
ཕྱི་ལོ་ ༡༦༤༨ ལོར་རྒན་གྱའི་རྟིང་རིང་ལྷས་ཁྲ་ཏིང་ཞེས་པའི་ཡུལ་དུ་
བོད་ཀྱི་རུས་ཆེན་བཞིའི་ཡ་གྱལ་ལྡོང་ཤུལ་ཆེན་བཅོ་བརྒྱད་ཀྱི་ནང་ཚན་དབལ་
ཤུལ་གྱི་རྒྱུད་དུ་ཡབ་དཔལ་འབུམ་དང་ཡུམ་ཐར་མོ་བྱམས་གཉིས་ཀྱི་སྲས་
སུ་སྐུ་འཁྲུངས།
དགུང་ལོ་བདུན་པ་ནས་ཁུ་བོ་དགེ་སློང་བསོད་ནམས་ལྷུན་གྲུབ་ཀྱི་མདུན་
དུ་ཡི་གེ་འབྲི་ཀློག་སོགས་ལ་སྦྱངས་པ་ཕུལ་དུ་ཕྱིན། དགུང་གྲངས་བཅུ་གསུམ་
པའི་ཐོག་འདུལ་འཛིན་ཁྱུ་མཆོག་ཡེ་ཤེས་རྒྱ་མཚོའི་དྲུང་དུ་རབ་བྱུང་དང་དགེ་
ཚུལ་གྱི་སྡོམ་པ་མནོས། དགུང་ལོ་ཉེར་གཅིག་སྟེང་དབུས་གཙང་ཆོས་ཀྱི་ཞིང་
དུ་ཕེབས་ཏེ་ལྷ་སར་མཆོད་མཇལ་སྐབས་ཇོ་བོ་ཤཱཀྱ་མུ་ནེ་དང་འཇམ་དབྱངས་
གྱང་ཐིམ་མ་རྣམ་གཉིས་ཀྱིས་སྙན་དར་ཕྱག་གིས་བཞེས་ཤིང་དགྱེས་ཞལ་འཛུམ་
པའི་གཟིགས་སྣང་བྱུང་།
ལོ་དེའི་དགུ་པའི་ཉེར་ལྔ་ཉིན་དཔལ་ལྡན་འབྲས་སྤུངས་བཀྲ་ཤིས་སྒོ་མང་
གི་ཆོས་གྲྭར་ཞུགས་ནས་དགུང་ལོ་ཉེར་དགུའི་བར་མཚན་ལྡན་བཤེས་གཉེན་
སྨྲ་བའི་དབང་པོ་ལྕང་སྐྱ་ངག་དབང་ཆོས་ལྡན་དང་སྙེ་ཐང་པ་ཤེས་རབ་སྦྱིན་པ་
སོགས་བསམ་སྦྱོར་དག་པས་ཚུལ་བཞིན་དུ་བསྟེན་ཏེ་མདོ་ཕྱོགས་བཀའ་པོད་
ལྔའི་གཞུང་ལུགས་རབ་འབྱམས་ལ་རྒྱ་ཆེན་ཐོས་པས་སྒྲོ་འདོགས་ལེགས་པར་
བཅད་པས་མཁས་པའི་ཕ་རོལ་ཏུ་སོན།
དགུང་ལོ་ཉེར་བདུན་ལ་ཕེབས་སྐབས་ཀུན་གཟིགས་ལྔ་པ་ཆེན་པོ་ངག་

རབ་བྱེད་སོ་ལྔ་པ།
དབང་བློ་བཟང་རྒྱ་མཚོའི་སྤྱན་སྔར་བསྙེན་རྫོགས་ཀྱི་སྡོམ་པ་བཞེས། དགུང་
ལོ་ཉེར་དགུའི་སྟེང་དཔལ་ལྡན་སྨད་རྒྱུད་གྲྭ་ཚང་དུ་ཞུགས་ནས་ལོ་བཞིའི་རིང་
ཐོས་བསམ་སློབ་གཉེར་གྱིས་དུས་འདའ་བར་མཛད་དེ་རྒྱུད་དོན་མཐའ་དག་
ཐུགས་སུ་ཆུད་པར་མཛད། རྒྱུད་ཆེན་དཀོན་མཆོག་ཡར་འཕེལ་དང་། མི་
ཉག་མཁན་ཆེན་ཆོས་ཀྱི་གྲགས་པ། ཁྲི་རྒྱ་ནག་པ་བློ་གྲོས་རྒྱ་མཚོ། ཕྲེང་བ་
ཕུན་ཚོགས་ལེགས་འབྱོར། མེ་རྒན་བླ་མ་ངག་དབང་བློ་གྲོས་སོགས་མཁས་
ཤིང་གྲུབ་པའི་དབང་ཕྱུག་དུ་མའི་ཞབས་པད་བསྟེན་ཏེ་བདེ་གསང་འཇིགས་གསུམ་
སོགས་བསྐྱེད་རྫོགས་ཀྱི་ཁྲིད་དང་ལམ་རིམ་ཆེ་ཆུང་གི་ཁྲིད་སོགས་དང་། མི་
ཏྲ་དང་རིན་འབྱུང་བརྒྱ་རྩ། རྡོར་ཕྲེང་དང་སྤྱི་བཀའ་དང་ཟུར་བཀའ་སོགས་
ཀྱི་དབང་ལུང་ཁྲིད་གསུམ་དང་མན་ངག་དུ་མ་གསན་བསམ་རྒྱ་ཆེན་པོ་མཛད་
ཅིང་། བཀའ་བསྟན་སོགས་འཕགས་བོད་ཀྱི་གཞུང་མང་པོའི་ལུང་གསན་ཏེ་
མདོ་སྔགས་ཡོངས་རྫོགས་ཀྱི་བསྟན་པའི་བདག་པོར་གྱུར། །
དེ་ལྟར་མདོ་སྔགས་རིག་གནས་དང་བཅས་པ་གསན་བསམ་སྦྱངས་པ་
མཐར་ཕྱིན་པ་ན། དགུང་ལོ་སོ་གསུམ་བཞེས་པའི་སྟེང་གྲུབ་པའི་གནས་མཆོག་
རི་བོ་དགེ་འཕེལ་དུ་བྱོན་ནས་དགུང་གྲངས་ང་གསུམ་བར་ལོ་ཉི་ཤུའི་རིང་ཐོས་
དོན་ཉམས་བཞེས་ཀྱིས་སྐལ་ལྡན་གདུལ་བྱ་མཐའ་ཡས་པ་ལ་དབང་ལུང་མན་
ངག་ཟབ་ཁྲིད་ཀྱིས་བསྐྱངས། དགུང་ལོ་ང་གསུམ་པ་ལྕགས་འབྲུག ཕྱི་ལོ་
༡༧༠༠ ལོར་སྒོ་མང་གྲྭ་ཚང་གི་བླ་མའི་ཁྲིར་ཕེབས་ཏེ་དགུང་གྲངས་དྲུག་ཅུའི་
བར་བསྐྱངས། དེའི་རིང་གཞུང་ལུགས་རྒྱ་མཚོའི་དགོངས་དོན་ལ་བྱང་བའི་
མཁས་པས་ས་སྟེང་ཁྱབ། དགུང་ལོ་དྲུག་ཅུ་ལ་ཕེབས་པ་མེ་ཕག ཕྱི་ལོ་ ༡༧༠༧

ཆོས་འབྱུང་ཀུན་བཏུས།
ལོར་ཟུར་བཞུགས་མཛད་པ་ལ་ལྷ་བཟང་ཧན་གྱིས་ཕ་བོང་ཁའི་གདན་ས་ཕུལ་
བར་བཤད། དགུང་ལོ་རེ་གཉིས་བཞེས་སྐབས་དཔོན་ཇུ་ནང་གིས་དགོན་པ་
གསར་པ་འདེབས་པའི་ཆེད་དུ་གདན་འདྲེན་ཞུས་པ་ལྟར་མདོ་སྨད་དུ་ཕེབས་ཏེ་
ཆོས་སྡེ་ཆེན་པོ་བླ་བྲང་བཀྲ་ཤིས་འཁྱིལ་ཕྱག་བཏབ་མཛད། ལྕགས་སྟག ཕྱི་
ལོ་ ༡༧༡༠ ལོའི་ཧོར་ཟླ་གསུམ་པའི་ཚེས་བཅོ་ལྔའི་སྔ་དྲོ་གསོ་སྦྱོང་མཛད་
དེ༑ གསོལ་ཚིགས་སྐབས་དཔོན་ཚང་ནས་གྲྭ་པ་བཅོ་ལྔ་ཕུལ་བ་དང་བཅས་
དགེ་འདུན་འདུས་པ་བརྒྱ་ཕྲག་བརྒལ་བ་ལ་ལམ་རིམ་གྱི་དབུ་ནས་གསུང་ཆོས་
མདོར་བསྡུས་ཤིག་གནང་། བཞི་པའི་ནང་ལ་རྒྱལ་དབང་མཆོག་ནས་སྒོ་མང་
ཨེརྟི་ནི་ནོ་མིན་ཧན་ཞེས་མཚན་དང་། དབུ་གདུགས། ཐམ་ག་སོགས་ཆེན་
པོར་འོས་པའི་བཀའ་ཡིས་གཟེངས་བསྟོད་མཛད་པ་འབྱོར་བར་བཤད།
དེ་ནས་དགོན་ལུང་དུ་ཕེབས་ཏེ་རྒྱུད་གྲྭ་གསར་དུ་བཙུགས་ནས་ཆོས་སྲིད་
གཉིས་ཀྱིས་ལེགས་པར་བསྐྱངས། དགུང་ལོ་དོན་གསུམ་པ་ལྕགས་བྱི། ཕྱི་
ལོ་ ༡༧༢༠ ལོའི་ཧོར་ཟླ་དྲུག་པའི་ཚེས་ཉེར་དགུ་ལ་གོང་མ་ཁང་ཤིས་རྒྱལ་
པོ་ནས་རྗེ་འདི་ལ་བསྟན་པ་འཛིན་ཅིང་སྐྱོང་བར་བྱེད་པའི་པཎྜི་ཏ་ཨེར་ཏི་ནི་ནོ་
མིན་ཧན་ཞེས་པའི་ཆོ་ལོ་དང་། གསེར་ཐམ། གསེར་ཡིག་སོགས་ཕུལ་བ་འབྱོར།
ཁོང་གིས་དམ་པའི་ཆོས་ཀྱིས་བསྐྱངས་པའི་གསུང་སྐྱེས་སློབ་མ་མཐའ་ཡས་པ་ལས་
གྲགས་ཆེ་བ་འགའ་བརྗོད་ན། བསྟན་པའི་མངའ་བདག་ཏཱ་ལའི་པད་དཀར་འཛིན་
པ་དང་། རྒྱལ་བ་གཉིས་པའི་གདན་སར་བཞུགས་པའི་ཁྲི་ཆེན་བཞི། ཆོས་
ཀྱི་གདན་ཁྲིས་མཐོ་བའི་མཁས་ཆེན་ལྔ་ཞེས་གྲགས་པ་རྣམས་བྱོན་ནོ། །
དམ་པ་འདིའི་གསུང་རྩོམ་གྱི་སྐོར་ལ་ཡང་། དྲང་ངེས་བཻཌུརྱ་དཀར་

རབ་བྱེད་སོ་ལྔ་པ།
པོའི་གན་མཛོད་དང་། དྲང་ངེས་བློ་གསལ་མགྲིན་རྒྱན་དང་། བསམ་གཟུགས་
མཐའ་དཔྱོད་ཆེན་མོ། གྲུབ་མཐའ་རྩ་འགྲེལ། འཇིགས་བྱེད་ཆོས་འབྱུང་།
སྙན་ངག་དབྱངས་ཅན་དགྱེས་གླུའི་འགྲེལ་པ་ཚིགས་བཅད་མ་དབྱངས་ཅན་ཞལ་
ལུང་ཉི་མ་འབུམ་གྱི་འོད་ཅན་སོགས་བསྡོམས་པས་པོ་ཏི་བཅོ་ལྔ་ལོངས་པ་བཅས་
བཞུགས་སོ། །
དགུང་གྲངས་དོན་བཞི་ལ་ཕེབས་པ་ལྕགས་གླང་། ཕྱི་ལོ་ ༡༧༢༡ ལོའི་
ཧོར་ཟླ་གཉིས་པའི་ཚེས་ལྔའི་ཉིན་སྐུ་མྱ་ངན་ལས་འདས་པའི་ཚུལ་གྱིས་བདུན་
ཕྲག་གཅིག་གི་རིང་ཟག་མེད་ཀྱི་ཏིང་ངེས་འཛིན་ལ་རོལ་བར་མཛད་དོ། །
༣༽ སེ་ར་རྗེ་བཙུན་ཆོས་ཀྱི་རྒྱལ་མཚན།
གདན་ས་ཆེན་པོ་སེ་ར་བྱེས་ཡིག་ཆའི་བདག་པོ་རྗེ་བཙུན་ཆོས་ཀྱི་རྒྱལ་
མཚན་ནི། ཉང་སྟོད་ཕྱུགས་པོ་གཞུང་སྨིན་དྲུག་ཁྱུང་རྩེ་ཞེས་པའི་དཔོན་རྒྱུན་
དུ་ཡབ་ནང་སོ་བསོད་ནམས་འཕེལ་དང་། ཡུམ་སྒྲོལ་མ་འབུམ་གཉིས་ཀྱི་སྲས་
སུ་རབ་བྱུང་བརྒྱད་པའི་ས་གླང་། ཕྱི་ལོ་ ༡༩༦༩ ལོར་སྐུ་འཁྲུངས། དགུང་
ལོ་དྲུག་པའི་ཐོག་རྗེ་དགེ་འདུན་གྲུབ་པ་ཆུ་ཁོལ་ལ་ཕེབས་སྐབས་གདན་དྲངས་
ནས་གྲུབ་རྒྱལ་ལུགས་ཀྱི་ཚེ་དབང་ཞུས། དགུང་ལོ་བདུན་པའི་སྐབས་གནས་
རྙིང་ཆོས་རྗེ་ཀུན་དགའ་བདེ་ལེགས་རིན་ཆེན་གྱི་སྤྱན་སྔར་དགེ་བསྙེན་གྱི་སྡོམ་
པ་བཞེས་ཏེ་ཆོས་ཀྱི་རྒྱལ་མཚན་ཞེས་མཚན་གསོལ། ཁོང་གི་དྲུང་ནས་ཟབ་
ཆོས་མང་དུ་གསན།
སྨིན་དྲུག་ཁྱུང་རྩེར་ལོ་ལྔར་བཞུགས་པའི་རིང་ལ། མདོ་སྡུད་པ། དཀའ་
ཆེན་བཞིའི་རྩ་བའི་གཞུང་དང་། རྩ་ཤེས་དང་། འཇུག་པ། ལམ་སྒྲོན་སོགས་

ཆོས་འབྱུང་ཀུན་བཏུས།
ཐུགས་འཛིན་གནང་། དགུང་གྲངས་བཅུ་གསུམ་པའི་ཐོག་བཀྲ་ཤིས་ལྷུན་པོར་
ཕེབས་ཏེ་པཎ་ཆེན་ལུང་རིགས་རྒྱ་མཚོ་དང་། ཀུན་མཁྱེན་ཆོས་འབྱོར་དཔལ་
བཟང་སོགས་བཤེས་གཉེན་དུ་བསམ་སྦྱོར་དག་པས་ཚུལ་བཞིན་དུ་བསྟེན་ནས་
བཀའ་པོད་ལྔའི་རྩ་འགྲེལ་གཞུང་ལུགས་རབ་འབྱམས་ལ་གསན་སྦྱོང་ལེགས་
པར་མཛད། དགུང་ལོ་བཅོ་ལྔའི་སྐབས་ཚད་མ་སྡེ་བདུན་ལ་གཟིགས་སྦྱོང་མཛད་
པས་མཁས་པའི་གྲགས་སྙན་རྒྱས། །
དགུང་གྲངས་བཅུ་དྲུག་བཞེས་སྐབས་པཎ་ཆེན་ཡེ་ཤེས་རྩེ་མོའི་མདུན་
སར་འདུལ་བ་མདོ་རྩ་བ་དང་། མངོན་པ་མཛོད་སོགས་ལེགས་པར་གསན།
དགུང་ལོ་བཅོ་བརྒྱད་ལ་ཕེབས་སྐབས་ནས་ཚད་ཕར་དབུ་གསུམ་འདུལ་མཛོད་
བཅས་བཀའ་པོད་ལྔ་ལ་མཁས་པའི་སྙན་པ་ཕྱོགས་ཀུན་ཏུ་ཁྱབ། དགུང་ལོ་ཉེར་
གསུམ་པའི་ཐོག་བཀྲ་ཤིས་ལྷུན་པོའི་དགེ་སྐོས་མཛད། དེ་ནས་དཔལ་འཁོར་བདེ་
ཆེན་དང་། གནས་རྙིང་གཟུངས་སྒྲུབ་རྣམས་སུ་རབ་འབྱམས་པའི་གྲྭ་སྐོར་མཛད།
དགུང་ལོ་ཉེར་བཞིའི་ཐོག་དབུས་སུ་ཕེབས་ནས་སེ་ར་ཆོས་རྗེ་དོན་ཡོད་
དཔལ་ལྡན་དང་། དེ་ནས་གཉལ་སྟོན་དཔལ་འབྱོར་ལྷུན་གྲུབ་ཀྱི་དྲུང་དུ་རྩ་འཇུག་
གཉིས་ཀྱི་ཊིཀྐ་དང་། དྲང་ངེས། ཚུལ་ཁྲིམས་ལེའུའི་རྣམ་བཤད། ཧོར་
སྟོན་བློ་སྦྱོང་སོགས་ཀྱི་བཤད་ལུང་གསན། རྗེ་ཉིད་སེ་ར་རྩེར་དཔེ་མཚམས་
སུ་བཞུགས་ནས་ཤེར་ཕྱིན་གྱི་མདོའི་འགྲེལ་པ་རྐང་ཐུགས་སུ་ཆུད། རྗེ་ཤེས་
རབ་བཟང་པོའི་དྲུང་དུ་བསྙེན་རྫོགས་ཀྱི་སྡོམ་པ་བཞེས། དགུང་གྲངས་ཉེར་
བདུན་བཞེས་སྐབས་གནས་རྙིང་ཆོས་རྗེའི་བཀའ་ལྟར་སླར་ཡང་གཙང་ཕྱོགས་
ལ་ཕེབས་ནས་ལོ་གསུམ་གྱི་རིང་མདོ་སྔགས་ཀྱི་ཆོས་མང་དུ་གསུངས།

རབ་བྱེད་སོ་ལྔ་པ།
དགུང་ལོ་ཞེ་གསུམ་བཞེས་པ་ལྕགས་ལུག ཕྱི་ལོ་ ༡༥༡༡ ལོར་
མཁས་གྲུབ་དོན་ཡོད་དཔལ་ལྡན་གྱི་སྐུ་ཚབ་ཏུ་སེར་བྱེས་མཁས་སྙན་གྲྭ་ཚང་
གི་མཁན་པོ་མཛད་པས་མཁས་པའི་གྲགས་སྙན་ཆེས་ཆེར་རྒྱས་སྟབས་སྡེ་པ་
སྒར་བས་ས་སྐྱའི་དགེ་བཤེས་མཁས་པ་མང་པོ་བསགས་ནས་པོ་ཏ་ལ་དང་གཞིས་
ཀ་སྣེའུ་རྣམས་སུ་སེ་འབྲས་ཀྱི་བླ་མ་རྣམས་ཀྱི་དབུས་སུ་རྗེ་འདིས་ས་སྐྱའི་མཁས་
པ་དང་བགྲོ་གླེང་མཛད་དེ་ཕས་ཀྱི་རྒོལ་བ་མཛད།
དགུང་ལོ་ང་ལྔ་བཞེས་པར་སྟག་རྩེ་རིན་ཆེན་སྒང་གི་མཁན་པོར་ཕེབས།
དགུང་ལོ་རེ་དགུའི་ཐོག་སེ་རའི་ཁྲི་ཐོག་བཅུ་གཉིས་པར་ཕེབས། དགུང་གྲངས་
བདུན་ཅུ་བཞེས་པ་ས་ཁྱི། ཕྱི་ལོ་ ༡༥༣༨ ལོར་རྒྱལ་བ་དགེ་འདུན་རྒྱ་མཚོའི་
ཚབ་ཏུ་བསྐྱར་དུ་སེ་རའི་ཁྲི་བ་གནང་། དགུང་ལོ་དོན་གསུམ་བཞེས་པ་ནས་
ཆོས་རྗེ་ཤེས་རབ་སེངྒེ་ལ་གྲྭ་ཚང་གི་འཆད་ཉན་གྱི་འཁུར་བཅོལ་ནས་རྗེ་ཉིད་
ཟུར་བཞུགས་མཛད་དོ། །རྗེ་འདི་ཉིད་མདོ་སྔགས་གཉིས་ཀྱི་གཞུང་ལུགས་
རབ་འབྱམས་ལ་མཁས་པའི་ཕ་རོལ་ཏུ་སོན་ཅིང་སྙན་པའི་གྲགས་པ་ཀུན་ནས་
རྒྱས་པ་ཞིག་གོ། ། །
གསུང་རྩོམ་གྱི་སྐོར་ལ་ནི། བསྟན་བཅོས་མངོན་པར་རྟོགས་པའི་རྒྱན་
འགྲེལ་པ་དང་བཅས་པའི་རྒྱ་ཆེར་བཤད་པ་ལེགས་བཤད་གསེར་གྱི་ཕྲེང་བ་དང་།
རྣམ་བཤད་སྙིང་རྒྱན་གཉིས་ཀྱི་སྤྱི་དོན་སྐལ་བཟང་རོལ་མཚོ། སྤྱི་དོན་སྐལ་
བཟང་རོལ་མཚོའི་སྐབས་དང་པོ། ཀླུ་དབང་རོལ་མཚོའི་སྦྱོར་ལམ་སྤྱི་དོན།
རིགས་ཀྱི་སྤྱི་དོན། བསྟན་བཅོས་མངོན་པར་རྟོགས་པའི་རྒྱན་འགྲེལ་པ་དང་
བཅས་པའི་རྣམ་བཤད་རྣམ་པ་གཉིས་ཀྱི་དཀའ་གནད་ལེགས་བཤད་སྐལ་བཟང་

ཆོས་འབྱུང་ཀུན་བཏུས།
ཀླུ་དབང་གི་རོལ་མཚོ་སྐབས་གཉིས་པ། གསུམ་པ། བཞི་པ། ལྔ་པ། བརྒྱད་
པ་བཅས་རེ་རེའི་སྤྱི་དོན་དང་། དྲང་ངེས་རྣམ་འབྱེད་ཀྱི་སྤྱི་དོན་རྒོལ་ངན་ཚར་
གཅོད་རིན་པོ་ཆེའི་ཕྲེང་བ། རྟེན་འབྲེལ་སྤྱི་དོན་ཀླུ་དབང་གི་རོལ་མཚོ། བསྟན་
བཅོས་དབུ་མ་འཇུག་པའི་རྣམ་བཤད་དགོངས་པ་རབ་གསལ་གྱི་དཀའ་གནད་
གསལ་བར་བྱེད་པའི་སྤྱི་དོན་ལེགས་བཤད་སྐལ་བཟང་མགུལ་རྒྱན། ཆོས་མངོན་
པ་མཛོད་ཀྱི་སྤྱི་དོན་དཀའ་གནད་ལེགས་པར་བཤད་པ་ནོར་བུའི་བང་མཛོད། དམ་
པའི་ཆོས་འདུལ་བའི་སྤྱི་དོན་འདུལ་བ་རྒྱ་མཚོའི་སྙིང་པོའི་དོན་ཕྱོགས་གཅིག་
ཏུ་བསྡུས་ནས་སྟོན་པ་མཁས་པའི་མགུལ་རྒྱན་བློ་གསལ་ཐེམ་སྐས་མུ་ཏིག་ཕྲེང་
བ་བཅས་སྤྱི་དོན་གྱི་སྐོར་དང་།
མཐའ་དཔྱོད་ཀྱི་སྐོར་ལ་ནི། བསྟན་བཅོས་མངོན་རྟོགས་རྒྱན་གྱི་མཐའ་
དཔྱོད་ལེགས་བཤད་གསེར་གྱི་ཕྲེང་བ་མཁས་པའི་མགུལ་རྒྱན་ལ་སྐབས་བརྒྱད་
ཀའི་མཐའ་དཔྱོད་དང་། དགེ་འདུན་ཉི་ཤུའི་མཐའ་དཔྱོད། བསམ་གཟུགས་
མཐའ་དཔྱོད། རྣམ་འགྲེལ་ལེའུ་བཞི་པའི་མཐའ་དཔྱོད། འབྲས་རྟོགས་
གཉིས་པ་དང་། གསུམ་པའི་མཐའ་དཔྱོད། དབུ་མ་འཇུག་པའི་མཐའ་
དཔྱོད་བཅས་བཞུགས་སོ། །
གཞན་ཡང་། རྒྱས་པའི་བསྟན་བཅོས་ཚད་མ་རྣམ་འགྲེལ་གྱི་དོན་འགྲེལ་
རྒྱལ་ཚབ་དགོངས་པ་རབ་གསལ་ཞེས་བྱ་བ་ལེའུ་དང་པོའི་འགྲེལ་པ། ཟུར་
བཀོད་སྙན་བྱ། ས་ལམ་དང་གྲུབ་མཐའི་རྣམ་གཞག དངོས་བརྒྱད་དོན་བདུན་
ཅུའི་རྣམ་གཞག རྟེན་འབྲེལ་གྱི་ཐལ་ཕྲེང་མཁས་པའི་མགུལ་རྒྱན། ཀརྨ་མི་
བསྐྱོད་རྡོ་རྗེས་མདོ་སྡེ་རྒྱན་གྱི་དགོངས་པ་རྣམ་རྫུན་དུ་འགྲེལ་པ་ལ་དགག་སྒྲུབ་

རབ་བྱེད་སོ་ལྔ་པ།
ཞུས་པའི་གསུང་ལན་ཀླུ་སྒྲུབ་དགོངས་རྒྱན་དང༌། ཟབ་མོ་སྟོང་པ་ཉིད་ཀྱི་
ལྟ་བ་ལོག་རྟོག་འགོག་པར་བྱེད་པའི་བསྟན་བཅོས་ལྟ་བ་ངན་པའི་མུན་སེལ་
ཞེས་གོ་ཤཀ་གཉིས་ལ་གདམས་པ་ཞེས་སོགས་བཞུགས་པ་བཅས་པོ་ཏི་བདུན་
བཞུགས་སོ། །
སྐུ་ཚེའི་སྨད་དུ་བདེ་ཆེན་གསང་སྔགས་མཁར་གྱི་གདན་སར་ཕེབས་ནས་
དགུང་ལོ་དོན་དྲུག་ལ་ཕེབས་པ་རབ་བྱུང་དགུ་པའི་ཤིང་འབྲུག་ཕྱི་ལོ་ ༡༥༤༤
ལོར་སྐུ་ཞི་བར་གཤེགས་པའི་ཚུལ་བསྟན་ཏོ། །
༩༽ དགེ་འདུན་བསྟན་པ་དར་རྒྱས།
འཇམ་མགོན་རྒྱལ་བའི་རྒྱལ་ཚབ་ཁྲི་ཐོག་ཉེར་གཉིས་པ། སེར་སྨད་
གྲྭ་ཚང་གི་ཡིག་ཆའི་བདག་པོ་བསྟན་པ་དར་རྒྱས་ཞེས་གྲགས་པའི་དམ་པ་གང་
ཉིད་ནི། རབ་བྱུང་བརྒྱད་པའི་ཆུ་གླང་། ཕྱི་ལོ་ ༡༩༩༣ ལོར་འཕན་པོ་
ཀླུང་ཤོད་དབུ་སྣ་ཞེས་པའི་ས་ཆར་སྐུ་འཁྲུངས། སྐུའི་ན་ཚོད་སྨིན་པའི་
ཚེ་ངེས་འབྱུང་གི་བསམ་པས་ཀུན་ནས་བསླངས་ཏེ་རྒྱལ་བའི་བསྟན་ལ་རབ་
ཏུ་བྱུང་ནས་སྐུ་ན་གཞོན་ནུའི་དུས་ནས་ཀྱང་དྲུང་གཞོན་ནུ་མཛེས་པས་ཕྱག་
བཏབ་མཛད་པའི་མལ་གྲོ་ཆ་དཀར་དགོན་དུ་སློབ་གཉེར་ལེགས་པར་མཛད་
ཅིང་། དེ་རྗེས་སེར་སྨད་གྲྭ་ཚང་དུ་སློབ་གཉེར་ལེགས་མཐར་ཕྱིན་ནས་
ཆ་དཀར་དགོན་གྱི་འཆད་ཉན་པ་མཛད།
བར་སྐབས་ཤིག་ཏུ་འབྲི་གུང་ཁོངས་སུ་བཞུགས་པའི་རི་བོ་དགེ་ལུགས་
པའི་དགོན་པ་རྣམས་ཀྱི་ཞྭ་དང་ཆོས་ལུགས་བསྒྱུར་ཞེས་དཔོན་གྱི་བཀའ་བཙན་
ཕེབས་པར་རྐྱེན་བྱས་ཏེ་ཆ་དཀར་པ་རྣམས་དགའ་ལྡན་དུ་གནས་སྤོས་ཤིང་།
13

ཆོས་འབྱུང་ཀུན་བཏུས།
དམ་པ་འདི་ཉིད་རྗེ་འདུལ་འཛིན་པའི་སྐུའི་སྐྱེ་བ་ཡིན་ཞེས་ཆོས་རྒྱལ་གྱིས་ལུང་
བསྟན་པར་བརྟེན་བྱང་རྩེའི་ཆོས་འཆད་པར་བསྐོས། རྗེ་འདི་མཁན་སློབ་གང་
གི་སྤྱན་སྔར་བསྙེན་པར་རྫོགས་པའི་དུས་ཚིགས་སོགས་ཀྱི་གསལ་ཁ་མ་རྙེད་
ཅིང་། དཔྱད་ན་སྐབས་དེ་དུས་ཡས་མས་ཤིག་ཏུ་བརྟན་མཁས་གཉིས་ལྡན་
གྱི་མཁན་སློབ་གྲངས་ཚང་གི་དྲུང་དུ་བསྙེན་པར་རྫོགས་ནས་མཁན་སློབ་སྤྱན་
སྔར་ཇི་ལྟར་ཁས་བླངས་བཞིན་ཚུལ་ཁྲིམས་རྣམ་པར་དག་པའི་ཕུང་པོ་ཡོངས་
སུ་རྫོགས་པའི་བཙུན་པའི་ཡོན་ཏན་ལ་མངའ་བརྙེས། །
དགུང་ལོ་ཉེར་ལྔ་ཙམ་གྱི་ཐོག་ཤེས་རབ་ཀྱི་རྩལ་གྱིས་དབུ་ཕར་རྩི་བཞག་
རྣམས་བློ་ཐོག་ནས་གནང་བ་རྣམས་ཟིན་བྲིས་སུ་བགྱིས་པ་སོགས་མཁས་པའི་
གྲགས་པ་འབར་ཅིང་། དེ་རྗེས་དགའ་ལྡན་ནས་སྔར་རིན་པོ་ཆེ་རིན་ཆེན་འོད་
ཀྱིས་ཕྱག་བཏབ་མཛད་པའི་ཕན་པ་བྲག་དབར་དགོན་པར་གནས་སྤོས་ཏེ་གཞི་
བྱེས་གཅིག་ཏུ་བསྒྲིལ་ནས་བྲག་དབར་དགོན་པའི་འཆད་ཉན་པར་མཛད་པས་
མཁས་པའི་སྙན་པ་ཀུན་ཏུ་ཁྱབ་ཅིང་། དམ་པ་འགས་རྗེ་འདི་པོ་ཏོ་བའི་རྣམ་
སྤྲུལ་དུ་སྨྲ་ཞིང་། སྐྱེས་ཆེན་ལ་ལས་རྗེ་བཙུན་མི་ཕམ་མགོན་པོའི་རྣམ་འཕྲུལ་
ཡིན་ཞེས་སྨྲ་བ་སོགས་མང་པས་གང་ལྟར་སྐྱེས་བུ་རང་འགའ་བ་ཞིག་མ་ཡིན་
པར་བྱང་ཆུབ་སེམས་པའི་སྤྲུལ་པ་ཞེས་སྨྲའོ། །
ཕུར་ལྕོག་བྱམས་མགོན་དང་། ༧གོང་ས་ལྔ་པ་ཆེན་པོས་རྗེ་འདི་ལ་
བཀའ་དྲིན་རྗེས་དྲན་གྱི་བསྟོད་ཕྱག་གིས་བསྔགས་བརྗོད་མཛད་པ་མང་པར་
བཤད། རྒྱལ་མཆོག་བསྐལ་བཟང་རྒྱ་མཚོས་སྙན་ཚིག་གི་ལམ་ནས་འདི་ལྟར་
བསྟོད་ཕྱག་མཛད། རིག་གྲོལ་དགེ་འདུན་དབྱིག་གི་བང་མཛོད་མཚོར། །བཤད་

རབ་བྱེད་སོ་ལྔ་པ།
སྒྲུབ་བསྟན་པའི་གདེངས་ཀ་བདུན་པ་ཅན། །ཡོན་ཏན་དར་མའི་ལང་ཚོ་རབ་
རྒྱས་པའི། །བཤེས་གཉེན་ཀླུ་ཡི་དབང་པོར་གསོལ་བ་འདེབས། །གང་ཁྱོད་
རྣམ་དཔྱོད་གོམ་པ་གཅིག་གི་སྟོབས། །མཐའ་ཡས་ཤེས་བྱའི་ས་གསུམ་ལ་
བཀོད་ཅེས། །དོན་ལྡན་མཁས་པའི་གཏམ་གྱིས་འཛམ་གླིང་གི། །རྒྱན་མཆོག་
དབྱིག་གི་ས་འོག་བག་ལ་ཞ། །རང་བཞིན་ཞི་དུལ་མཚར་སྡུག་ལེགས་བརྗོད་
མར། །ཚུལ་ཁྲིམས་ཧ་རི་ཙནྡན་འཐུལ་བའི་དྲིས། །བསྒོ་ལས་ཁམས་གསུམ་
ཕྲ་རྒྱས་སྲིད་པའི་ནད། །སེལ་བྱེད་སྔོན་མེད་བཙུན་པའི་དཔལ་ཁྱོད་
འཁྲུངས། །ཀུན་ལ་ལྷག་བསམ་བཟང་པོའི་སྔོ་སང་ངོས། །གཞན་ཕན་ཆུ་
འཛིན་གསར་པ་འབུམ་དཀྲིགས་པས། །རང་བདེ་འདོད་པའི་ཚ་གདུང་ཡོངས་
བཅིལ་བའི། །རྒྱལ་སྲས་རྣམ་ཐར་མ་ལུས་བདག་གིར་བཟུང་། ། སྡེ་སྣོད་དགོངས་
དོན་ཤིན་ཏུ་སྲ་བའི་གཞུ། །བློ་གྲོས་རྒྱུད་ཀྱིས་བཀུག་པའི་ལུང་རིགས་ཀྱི། །ཉག་
ཕྲན་རྡོ་རྗེའི་རྗེས་འགྲོ་ལོག་སྨྲའི་སྙིང་། །འབུགས་བྱེད་སྲིད་སྒྲུབ་གཉིས་པ་ཁྱོད་
ལས་གང་། །དགེ་འདུན་མཁས་དབང་ཚོགས་པའི་ཆོས་ཀྱི་གྲུར། །ཡོངས་
རྫོགས་བསྟན་པའི་གནད་གསང་ཚངས་དབྱངས་སྒྲས། །འདོམས་མཛད་ཕས་
ཀྱི་རྒོལ་ལས་རྒྱལ་བའི་མཐུ། །དར་རྒྱས་མི་ཕམ་བླ་མར་གསོལ་བ་
འདེབས། །ཞེས་བསྟོད་ཕྱག་མཛད་པ་འདིས་དམ་པ་འདིའི་ཁྱད་འཕགས་ཡོན་
ཏན་གྱི་རྣམ་པར་ཐར་པ་རྟོགས་ནུས་སོ། །
རྗེ་འདིའི་གསུང་རྩོམ་མ་བྱོན་པའི་སྔོན་སེར་སྨད་གྲྭ་ཚང་གིས་གུང་རུ་
རྒྱལ་མཚན་བཟང་པོའི་གསུང་གི་ཡིག་ཆ་རྣམས་ལ་སློབ་གཉེར་བྱེད་ནའང་ཁོང་
གི་གསུང་ལ་རྗེའི་གསུང་དང་མི་མཐུན་པ་མང་སྟབས། ཕྱིས་སུ་མཁས་གྲུབ་

ཆོས་འབྱུང་ཀུན་བཏུས།
བསྟན་དར་བའི་གསུང་གི་དབུ་ཕར་སོགས་ཀྱི་ཡིག་ཆ་རྣམས་སེར་སྨད་གྲྭ་ཚང་
འདིའི་ཚད་འཛིན་གྱི་ཡིག་ཆ་བྱེད་དོ། །
ཁོང་ལ་གསུང་འབུམ་གང་བཞུགས་ལེའུ་གསུམ་པའི་དགའ་ལྡན་ཁྲི་ཐོག་
རྣམས་ཀྱི་རྣམ་ཐར་བརྗོད་པའི་སྐབས་ཐད་ཀར་བཤད་ཟིན་ཏོ། །དགུང་ལོ་དོན་
གསུམ་པ་རབ་བྱུང་དགུ་པའི་ཤིང་གླང་། ཕྱི་ལོ་ ༡༥༦༥ ལོར་གསེར་ཁྲིར་
མངའ་གསོལ་ཏེ་ཕྱི་ལོ་ ༡༥༦༨ བར་ལོ་བཞི་ལ་འཇམ་མགོན་བསྟན་པའི་
རྒྱལ་མཚན་དགུང་དུ་བསྒྲེང་བའི་མཛད་རྣམ་རྒྱས། དགུང་གྲངས་དོན་དྲུག་
པ༑ རབ་བྱུང་བཅུ་པའི་ས་འབྲུག ཕྱི་ལོ་ ༡༥༦༨ ལོར་སྐུ་ཞི་བར་གཤེགས་
པའི་ཚུལ་བསྟན་ཏོ། ། །
༥༽ རྒྱལ་དབང་ལྔ་པ་ངག་དབང་བློ་བཟང་རྒྱ་མཚོ།
བདེ་ཡངས་ཡིག་ཆའི་བདག་པོ་རྒྱལ་དབང་ལྔ་པ་ངག་དབང་བློ་བཟང་
རྒྱ་མཚོ་དཔལ་བཟང་པོ་མཆོག་ནི། ལྷོ་ཁ་འཕྱོངས་རྒྱས་འཕྱིང་དབར་སྟག་
རྩེར་ཡབ་བདུད་འདུལ་རབ་བརྟན་དང་། ཡུམ་ཁྲི་ལྕམ་ཀུན་དགའ་ལྷ་མཛེས་
གཉིས་ཀྱི་སྲས་སུ་རབ་བྱུང་བཅུ་པའི་མེ་སྦྲུལ་ཧོར་ཟླ་དགུ་པའི་ཚེས་ཉེར་གསུམ་
གྱི་ཐོ་རེངས། ཕྱི་ལོ་ ༡༦༡༧ ལོར་སྐུ་འཁྲུངས། དགུང་ལོ་དྲུག་པར་པཎ་
ཆེན་བློ་བཟང་ཆོས་ཀྱི་རྒྱལ་མཚན་དང་། འཇམ་མགོན་རྒྱལ་བའི་རྒྱལ་ཚབ་
དགའ་ལྡན་ཁྲི་ཐོག་སོ་ལྔ་པ་འཇམ་དབྱངས་དཀོན་མཆོག་ཆོས་འཕེལ་གཉིས་
ཀྱིས་བྱང་རྭ་སྒྲེང་གི་ཇོ་བོ་འཇམ་དཔལ་རྡོ་རྗེ་དང་། ལྷ་སའི་ཇོ་བོ་ཤཱཀྱ་མུ་ནེའི་
སྐུ་མདུན་དུ་རིམ་བཞིན་ཟན་རིལ་ལུང་བརྟག་དང་། ཆོས་སྐྱོང་རྣམས་ཀྱི་ལུང་
བསྟན་གཅིག་ཏུ་མཚུངས་པས་རྒྱལ་དབང་སྐུ་ཕྲེང་བཞི་པ་ཡོན་ཏན་རྒྱ་མཚོའི་
16

རབ་བྱེད་སོ་ལྔ་པ།
ཡང་སྲིད་འཁྲུལ་མེད་དུ་ངོས་འཛིན་མཛད། དགུང་ལོ་བརྒྱད་པ་བཞེས་པའི་
ཚེ་པཎ་ཆེན་བློ་བཟང་ཆོས་ཀྱི་རྒྱལ་མཚན་གྱིས་མཁན་པོ་དང་། ཁྲི་ཆེན་འཇམ་
དབྱངས་དཀོན་མཆོག་ཆོས་འཕེལ་གྱིས་སློབ་དཔོན་མཛད་དེ་ཁ་སྐོང་འོས་པ་
གྲངས་ཚང་བའི་དགེ་འདུན་གྱི་སྤྱན་སྔར་བར་མ་རབ་བྱུང་དང་དགེ་ཚུལ་གྱི་སྡོམ་
པ་ཉིན་གཅིག་ཏུ་བཞེས་ཏེ་མཚན་ལ་ངག་དབང་བློ་བཟང་རྒྱ་མཚོ་འཇིགས་མེད་
གོ་ཆ་ཐུབ་བསྟན་ལང་ཚོའི་སྡེ་ཞེས་མཚན་གྱི་སྒྲ་དབྱངས་གསོལ།
དགུང་གྲངས་ཉེར་གཉིས་བཞེས་པ་ས་སྟག་ལོར་ལྷ་ལྡན་གཙུག་ཁང་གི་
ཇོ་བོ་ཤཱཀྱ་མུ་ནེའི་སྐུ་དྲུང་དུ་སྔར་དགེ་ཚུལ་གྱི་སྡོམ་པ་བཞེས་སྐབས་ཀྱི་མཁན་
སློབ་རྣམ་གཉིས་ཀྱིས་གཙོས་གྲངས་ཚང་དགེ་འདུན་གྱི་དབུས་སུ་བསྙེན་རྫོགས་
ཀྱི་སྡོམ་པ་བཞེས་ཏེ་ཚུལ་ཁྲིམས་ཀྱི་ཕུང་པོ་ཡོངས་སུ་རྫོགས་པར་མཛད་དེ་མཁན་
སློབ་སྤྱན་སྔར་ཇི་ལྟར་ཁས་བླངས་བཞིན་བཅས་རང་གི་ཁ་ན་མ་ཐོ་བའི་ཉེས་
པས་ནམ་ཡང་གོས་པར་མ་གྱུར་པར་ཚུལ་ཁྲིམས་སྤྱན་གྱི་འབྲས་བུ་བཞིན་བསྲུང་
བར་མཛད་པས་བཙུན་པའི་ཡོན་ཏན་ལ་མངའ་བརྙེས་པའོ། ། །
དེ་ལྟར་ཚུལ་ཁྲིམས་ཡོངས་སུ་དག་པས་བསྙེན་རྫོགས་ཀྱི་སྡོམ་པ་བཞེས་
ནས་ལོ་ལྔ་སོང་བ་དང་། སྐུ་མྱ་ངན་ལས་འདས་པའི་ཚུལ་མ་བསྟན་གྱི་བར་
དུ་བསྒྲུབ་བྱ་སྟོང་ཕྲག་མང་པོ་ལ་དགེ་ཚུལ་སློང་གི་སྡོམ་པ་ལེགས་པར་བསྩལ་
པས་བསྟན་པའི་གཞི་བཙུགས་ཏེ་ཕན་པ་རྒྱ་ཆེན་བསྒྲུབས། དགེ་ཚུལ་གྱི་སྡོམ་
པ་བཞེས་ནས་རྒྱ་ཆེན་མང་དུ་ཐོས་པ་མཛད་པའི་དབུ་བཙུགས། སུམ་རྟགས་
སྙན་གསུམ་སོགས་ཐ་སྙད་རིག་པའི་གནས་ལྔ་རྩ་འགྲེལ་གྱི་གཞུང་མང་པོ་གསན་
སྦྱང་ལེགས་པར་མཛད་ཅིང་། དགུང་གྲངས་བཅུ་གཅིག་ལ་ཕེབས་པ་ནས་བཟུང་

ཆོས་འབྱུང་ཀུན་བཏུས།
དགའ་ལྡན་ཁྲི་ཐོག་སོ་ལྔ་པ་འཇམ་དབྱངས་དཀོན་མཆོག་ཡོངས་འཛིན་དུ་བསྟེན་
ནས་མདོ་ཕྱོགས་བཀའ་པོད་ལྔའི་རྩ་འགྲེལ་གཞུང་ལུགས་རབ་འབྱམས་ལ་རྒྱ་
ཆེན་བརྩོན་པས་གསན་བསམ་སློབ་གཉེར་མཛད་དེ་མཁས་པའི་གྲགས་སྙན་
ཕྱོགས་ཀྱི་འཁོར་ལོའི་ཞིང་ཀུན་ཏུ་ཁྱབ།
སྔགས་ཕྱོགས་རྒྱུད་སྡེ་བཞིའི་རྩ་འགྲེལ་གཞུང་ལུགས་རྒྱ་མཚོ་ལ་གསན་
བསམ་སྒོམ་པ་ཉམས་བཞེས་མཐར་ཕྱིན་པར་མཛད་ཅིང་། གཞན་ཡང་། དབང་
དང་རྗེས་གནང་། ལུང་ཁྲིད་མན་ངག་གདམས་པ་སོགས་བཤེས་གཉེན་སྨྲ་བའི་
ཁྱུ་མཆོག་གང་ལ་གསན་དང་གང་ཞིག་གསན་པའི་ཚུལ་སོགས་མདོར་ན་མདོ་
སྔགས་རིག་གནས་དང་བཅས་པ་གསན་བསམ་མཛད་པའི་ཚུལ་སོགས་རྒྱས་
པ་ཤེས་པར་འདོད་པ་དག་གིས་གསན་ཡིག་གངྒཱའི་ཆུ་རྒྱུན་ལ་གླེགས་བམ་བཞི་
བཞུགས་པ་སོགས་སུ་བལྟ་བར་བྱའོ། །
མདོར་ན་བདག་ཉིད་ཆེན་པོ་འདིས་གྲུབ་མཐའ་རིས་མེད་དུ་གསན་བསམ་
མཛད་པའི་ཚུལ་མདོ་ཙམ་ཞིག་སྨོས་ན་འདི་ལྟ་སྟེ། དགུང་ལོ་ཉེར་གཅིག་ནས་
བཟུང་ཟུར་ཆོས་རང་གྲོལ་དང་། སྨོན་འགྲོ་ལོ་ཙཱ་བ་ཚེ་དབང་དོན་གྲུབ་ཀྱི་རིགས་
ཆོས་ཀྱི་སྲས་འཇམ་དབྱངས་དབང་རྒྱལ་རྡོ་རྗེའི་དྲུང་དུ་སྒྲ་དང་སྙན་ངག་སོགས་
དང་། དགུང་ལོ་ཉེར་གསུམ་ཐོག་གསོ་རིག་རྒྱུད་བཞི་དང་རྩིས་ཀྱི་སྐོར་བསླབས།
ཁྱབ་བདག་དབང་ཕྱུག་རབ་བརྟན་གྱི་སྤྱན་སྔར་དཔལ་ས་སྐྱ་བའི་ཆོས་
སྐོར་གསན། འཁོན་སྟོན་དཔལ་འབྱོར་ལྷུན་གྲུབ་ཀྱི་དྲུང་དུ་གསང་སྔགས་རྙིང་
མའི་ཆོས་སྐོར་དང་། རིག་གནས་སྐོར་རྫོགས་པར་གསན་བསམ་ལེགས་པར་
མཛད་དེ་འགྲན་ཟླ་བྲལ་བའི་མཁས་པ་ཆེན་པོར་གྱུར།
18

རབ་བྱེད་སོ་ལྔ་པ།
། ཕྱི་ལོ་ ༡༦༤༡ ལོར་
དགུང་གྲངས་ཉེར་ལྔ་བཞེས་པ་བོད་ལྕགས་སྦྲུལ
གོ་ཤྲི་བསྟན་འཛིན་ཆོས་རྒྱལ་གྱི་དམག་དཔུང་གིས་གཙང་པ་རྒྱལ་བོའི་སྲིད་དབང་
ཕམ་པར་བྱས། དེའི་ཕྱིར་ལོ་དགུང་ལོ་ཉེར་དྲུག་སྐབས་གཙང་པ་སྡེ་སྲིད་ཀརྨ་
བསྟན་སྐྱོང་དབང་པོ་ལས་རྣམ་པར་རྒྱལ་ནས་ཁོང་ཉིད་གཞིས་ཀ་རྩེར་གདན་
དྲངས་ཏེ། གངས་ཅན་འཛིན་མའི་བདག་པོར་མངའ་གསོལ་ཏེ་དགའ་ལྡན་
ཕོ་བྲང་གི་སྲིད་གཞུང་ཐོག་མར་བཙུགས། ཐོག་མའི་སྡེ་སྲིད་དུ་ཕྱག་མཛོད་
བསོད་ནམས་ཆོས་འཕེལ་བསྐོས། དགུང་ལོ་ཉེར་དགུ་བཞེས་སྐབས་ཤིང་བྱ།
ཕྱི་ལོ་ ༡༦༤༥ ལོར་པོ་ཏ་ལའི་ཕོ་བྲང་རྙིང་བའི་ཤུལ་སྔོན་ཡོད་ཀྱི་ཤར་ངོས་
སུ་རྒྱ་བསྐྱེད་ཐོག་ཕོ་བྲང་དཀར་པོ་གསར་བཞེངས་མཛད། དེ་ནས་སྔར་བཞུགས་
ཡུལ་འབྲས་སྤུངས་ཕོ་བྲང་ནས་པོ་ཏ་ལར་སྤོས་ཏེ་ཆོས་སྲིད་ལུགས་གཉིས་ཀྱི་
གལ་ཆེའི་བྱ་བ་རྣམས་དེར་སྤེལ་བར་མཛད།
དགུང་ལོ་སོ་གསུམ་ཐོག་ཉི་ཐང་དྲུང་ཆེ་བློ་བཟང་རྒྱ་མཚོ་དགེ་རྒན་དུ་
བསྐོས་ནས་གསོ་རིག་འགྲོ་ཕན་གླིང་གསར་དུ་བཙུགས། དགུང་ལོ་སོ་བཞི་ནས་
ལོ་བཅུ་གཉིས་རིང་མདོ་སྔགས་རིག་གནས་སོགས་ཀྱི་པར་གཞི་གསར་བརྐོ་
གནང་། ཕོ་བྲང་དཀར་པོ་གསར་བཞེངས་གྲུབ་ནས་བཟུང་ལོ་ཤས་རིང་མན་
ཆིང་སྲིད་གཞུང་གི་གོང་མ་དང་པོ་ཧྲུན་ཀྲིས་ྋགོང་ས་ལྔ་པ་ཆེན་པོ་རྒྱལ་ས་པེ་
ཅིན་དུ་གདན་འདྲེན་ཞུ་ཡིག་ཐེངས་མང་འབྱོར་བས། དགུང་གྲངས་སོ་དྲུག་
ལ་ཕེབས་སྐབས་ཆུ་འབྲུག ཕྱི་ལོ་ ༡༦༥༢ ལོར་སྐུ་འཁོར་མང་པོ་བཅས་
བྱང་ལམ་དང་། མཚོ་སྔོན་བརྒྱུད་པའི་ལམ་བར་དུ་བཅིབ་བསུ་ཇ་ཐབ་ཀྱི་རིམ་
པས་འཕྲེང་བསྒྲིགས་ཏེ་བཀོད་མཛེས་བསམ་གྱིས་མི་ཁྱབ་པས་སྐུའི་མདུན་བསུས་
10

ཆོས་འབྱུང་ཀུན་བཏུས།
ནས་རིམ་གྱིས་ཕེབས་པ་ན། གོང་མ་རི་དྭགས་བརྔོན་པར་ནན་ཡོན་སྐྱེད་ཚལ་
དུ་ཕེབས་པ་དང་སྟབས་ལེགས་ཀྱིས་ཕན་ཚུན་ཐོག་མར་ཞལ་མཇལ་བའི་ཚེ། གོང་
མ་ཉིད་ཁྲི་ལས་བབས་ཏེ་རྣམ་པ་གཉིས་ཀ་སྐུ་མཉམ་བཞེངས་ཀྱིས་འཚམས་འདྲི་
གནང་ཟིན་རྗེས་རང་རང་གི་ཁྲི་ལ་མཉམ་བཞུགས་དང་། གསོལ་ཇ། གསོལ་
ཚིགས་མཉམ་བཞེས་མཛད། །
དེ་རྗེས་ཉིན་མང་པོར་དགའ་སྟོན་གྱི་གསོལ་སྟོན་བཤམས་ཤིང་། དངོས་
འབྱོར་བར་མ་ཆད་པར་ཕུལ་ཅིང་། གོང་མས་ཆེད་དུ་གཉེར་ནས་བསྐྲུན་པའི་
ཕོ་བྲང་ཏའི་ཁར་ཉིན་འགའ་རུ་བཞུགས། དེ་རྗེས་གོང་མ་པེ་ཅིན་དུ་ཕེབས།
གོང་མས་ཆེད་གཉེར་གྱིས་བསྐྲུན་པའི་བཞུགས་ཡུལ་ལྷ་ཁང་སེར་པོར་གྲགས་
པ་དེར་བཞུགས་སྐབས། གོང་མའི་ནང་བློན་གཉིས་མངགས་པའི་མདུན།
གདུགས་དང་། རྒྱལ་མཚན། བ་དན། འཕན་དང་། སྤོས་ཕོར། ཉི་ཡོལ།
དུང་དང་རྒྱ་གླིང་སོགས་ཏི་ཤྲིར་འོས་པའི་ཆས་རྣམས་ཆ་ཚང་བ་ཕུལ། ཆུ་སྦྲུལ་
ལོའི་ལོ་གསར་སྐབས་གོང་མ་ཆེན་པོ་དང་། བཙུན་མོ། ཕྱི་ནང་གི་བློན་ཆེན་
སོགས་ཀུན་གྱིས་༧གོང་ས་ལྔ་པ་ཆེན་པོ་བོད་དུ་ཕེབས་ཁའི་སྐྱེལ་མའི་གསོལ་སྟོན་
རྒྱ་ཆེན་པོ་བཤམས་ཤིང་། ཕེབས་ཁར་ཕེབས་རྫོངས་སུ་གོང་མས་གསེར་སྲང་
ལྔ་བརྒྱ་དང་། གསེར་གྱི་སྡེར་མ་མང་པོ། དངུལ་སྲང་ཁྲི། གོས་ཆེན་ཡུག་
ཆིག་སྟོང་སོགས་ཕུལ། གོང་མ་ཧྲུན་ཀྲི་རང་ཉིད་ནན་ཡོན་སྐྱེད་ཚལ་དུ་ཕེབས་
ནས་༧གོང་ས་ལྔ་པ་ཆེན་པོ་ལ་ཕེབས་སྐྱེལ་གསོལ་སྟོན་རྒྱས་པར་བཤམས།
རྒྱལ་དབང་ལྔ་པ་ཆེན་པོ་པེ་ཅིན་ནས་བྱོན་ཏེ་ཏའི་ཁ་ཕོ་བྲང་དུ་བཞུགས་
སྐབས། གོང་མས་མངགས་པའི་འཁོར་དང་བཅས་པའི་བང་ཆེན་ལག་ཏུ་གཏད་

རབ་བྱེད་སོ་ལྔ་པ།
པའི་གསེར་སྲང་ལྔ་བཅུ་ལས་བསྐྲུན་པའི་གསེར་གྱི་ཐམ་ཀ་ཞེང་ལ་སོར་བཞི་
དང་དཀྱུས་སུ་མཐོ་གང་ཡོད་པའི་ངོས་སུ་བོད་སོག་རྒྱ་གསུམ་གྱི་ཡི་གེ་གསུམ་
སྦྲགས་སུ་འཁོད་དོན་ནི། ནུབ་ཀྱི་ལྷ་གནས་ཆེས་དགེ་བར་བདེ་བར་གནས་པའི་
སངས་རྒྱས་ཀྱི་བཀའ་ལུང་། གནམ་འོག་གི་སྐྱེ་འགྲོ་ཐམས་ཅད་བསྟན་པ་གཅིག་
འགྱུར་མེད་རྡོ་རྗེ་འཆང་རྒྱ་མཚོའི་བླ་མ་ཞེས་བསྔགས་བརྗོད་ཀྱི་
ཏུ་གྱུར་པ། 
བསྟོད་ཚིག་བཀོད་པའི་མཇུག་ཏུ། ཁྱེད་ལ་ནུབ་ཕྱོགས་ཀྱི་ཕུལ་བྱུང་ཞི་བ་སངས་
རྒྱས་རྒྱ་ཆེན་ཁྱོད་ལ་སངས་རྒྱས་བསྟན་པའི་མངའ་བདག་ཐམས་ཅད་མཁྱེན་
པ་རྡོ་རྗེ་འཆང་ཏཱ་ལའི་བླ་མ་ཞེས་པའི་མཚན་གནས་འབུལ་རྒྱུ་ཡིན། ཞེས་སོགས་
བཀོད་ནས་ཕུལ།
དེ་ལྟར་ཕྱོགས་དེའི་བསྟན་འགྲོར་ཕན་པའི་དགོངས་བཞེད་མང་དུ་གྲུབ་
ནས་དགུང་གྲངས་སོ་བདུན་པ་ལ་ཕྱིར་བོད་དུ་བདེ་བར་ཕེབས་སོ། །དགུང་ལོ་
ང་བཞི་བཞེས་སྐབས་བསམ་ཡས་གཙུག་ལག་ཁང་དང་། ལྷ་སའི་གཙུག་ལག་
ཁང་བཅས་ཉམས་གསོ་མཛད། དགུང་ལོ་ང་ལྔ་བཞེས་པ་ལ་ལྷོ་ཁ་ཐང་བོ་ཆེ་
སོགས་སུ་གསེར་བྲིས་ཀྱི་བཀའ་འགྱུར་གསར་བཞེངས་མཛད་པ་སོགས་དང་།
རི་བོ་དགེ་ལྡན་པའི་དགོན་པ་བཅུ་དང་། གསང་སྔགས་རྙིང་མའི་དགོན་པ་གསུམ་
བཅས་གསར་དུ་བཏབ་པ་སོགས་བསྟན་འགྲོར་ཕན་པའི་རླབས་ཆེན་མཛད་བཟང་
དཔག་པར་དཀའ་བས་རྒྱལ་བའི་བསྟན་པ་རིང་དུ་བསྐྱངས་པར་མཛད་དོ། །
དེ་ཡང་མཛད་པ་ཀུན་ལས་གསུང་གི་མཛད་པ་ནི་མཆོག་ཡིན་ཞེས་
བསྔགས་པ་ལྟར་གངས་ལྗོངས་བསྟན་འགྲོའི་ཕན་བདེའི་དཔལ་དུ་ལེགས་སྐྱེས་
ཀྱི་ཚུལ་དུ་བསྩལ་པའི་གསུང་འབུམ་གྱི་སྐོར་ལ་ནི། ཟབ་པ་དང་རྒྱ་ཆེ་བའི་དམ་

ཆོས་འབྱུང་ཀུན་བཏུས།
པའི་ཆོས་ཀྱི་གསན་ཡིག་གངྒཱའི་ཆུ་རྒྱུན། རང་རྣམ་དུ་ཀཱུ་ལའི་གོས་བཟང་། སྐྱེས་
ཆེན་དམ་པ་གཞན་གྱི་རྣམ་ཐར་དང་རྟོགས་བརྗོད་ཀྱི་སྐོར། བླ་མ་ཡི་དམ་མཁའ་
འགྲོ་མང་པོའི་སྒྲུབ་ཐབས་ཀྱི་སྐོར། གཏོར་མའི་རིམ་པ་སྣ་ཚོགས་ཕྱོགས་གཅིག་
ཏུ་བཀོད་པ་སོགས་གཏོར་འབུལ་དང་བསངས་ཡིག་གི་སྐོར། བྱང་ཆུབ་ལམ་
གྱི་རིམ་པའི་འཁྲིད་འཇམ་དཔལ་དབྱངས་ཀྱི་ཞལ་ལུང་། དམིགས་བརྩེ་མའི་
ཊིཀ་ཉམས་ལེན་དང་འབྲེལ་བའི་ཚིག་དོན་རབ་གསལ། ལམ་གཙོ་རྣམ་གསུམ་
གྱི་དགོངས་འགྲེལ་ལུང་རིགས་གཏེར་མཛོད་སོགས་མཆན་འགྲེལ་གྱི་སྐོར་དང་།
བདེ་གཤེགས་བདུན་དང་གནས་བརྟན་བཅུ་དྲུག་གི་མཆོད་པ་སོགས་
མཆོད་པའི་སྐོར། ཕྱོགས་བཅུའི་བདེ་གཤེགས་བྱང་སེམས་སློབ་མི་སློབ་ཀྱི་
དགེ་འདུན་དང་བཅས་པའི་བསྟོད་ཚོགས་སོགས་བསྟོད་ཚོགས་ཀྱི་སྐོར། དེབ་
ཐེར་དཔྱིད་ཀྱི་རྒྱལ་མོའི་གླུ་དབྱངས་སོགས་རྒྱལ་རབས་སྐོར་དང་། བསྟན་
བཅོས་མངོན་པར་རྟོགས་པའི་རྒྱན་གྱི་དཀའ་འགྲེལ་རྣམས་གསལ་བར་བྱེད་
པ་བློ་བཟང་དགོངས་རྒྱན་གདོང་ལྔའི་དབང་པོའི་སྒྲ་དབྱངས་ལས་སྐབས་བརྒྱད་
ཀའི་ཚིག་དོན་མཐའ་དཔྱོད་དང་། ཟབ་མོ་དབུ་མའི་ལྟ་བ་ཉམས་སུ་ལེན་ཚུལ་
འཇམ་དཔལ་སྙིང་པོའི་ཞལ་ལུང་དང་། བསྟན་བཅོས་ཆེན་པོ་དབུ་མ་ལ་འཇུག་
པ་གསལ་བར་བྱེད་པ་ཐེག་ཆེན་རྒྱ་མཚོར་འཇུག་པའི་གྲུ་གཟིངས་དང་། ཆོས་
མངོན་མཛོད་ཀྱི་རྣམ་བཤད་ཆོས་མངོན་རིན་ཆེན་འདྲེན་པའི་ཤིང་རྟ་ཞེས་བྱ་
བ་དང་། སོ་ཐར་གྱི་ཚུལ་ཁྲིམས་ལ་དགའ་བའི་དཔྱོད་ལྡན་ཚོགས་ལ་ཕན་བྱེད་
ཉུང་ངུ་རྣམ་གསལ་སྒྲོན་མ་དང་། བསྟན་པའི་རྩ་བ་རབ་བྱུང་དང་ཁྱིམ་པ་ལ་
ཕན་བཏགས་པའི་ལས་ཀྱི་ཆོ་ག་མཐའ་དཔྱོད་དང་བཅས་པ་འཁྲུལ་སྤོང་རྣམ་
22

རབ་བྱེད་སོ་ལྔ་པ།
རྒྱལ་གསེར་མདོག་དང་བཅས་བཞུགས།
གཞན་ཡང་། གྲུབ་མཐའ་རིས་མེད་ཀྱི་བཀའ་འབུམ་ལ། གསུང་
ངག་རིན་པོ་ཆེ་ལམ་འབྲས་བུ་དང་བཅས་པའི་འཁྲིད་ཀྱི་ཟིན་བྲིས་བསྟན་པ་རྒྱས་
བྱེད་སོགས་དཔལ་ལྡན་ས་སྐྱ་པའི་ཆོས་སྐོར་དང་། བཀའ་བརྒྱད་བདེ་
གཤེགས་འདུས་པའི་ལས་བྱང་སོགས་གསང་སྔགས་རྙིང་མའི་ཆོས་སྐོར་
དང༌། བཀའ་གདམས་ཐིག་ལེ་བཅུ་དྲུག་སོགས་བཀའ་གདམས་པའི་ཆོས་
སྐོར་སོགས་མང་དུ་བཞུགས།
གཞན་ཡང་། རྩིས་སྐར་ནག་ལས་བརྩམས་པའི་དྲིས་ལན་ཉིན་བྱེད་
དབང་པོའི་སྣང་བ་དང་། འཕགས་ཡུལ་མཁས་པའི་གཙུག་རྒྱན་སློབ་དཔོན་
དཎྜིའི་ལེགས་བཤད་སྙན་ངག་མེ་ལོང་མའི་དཀའ་འགྲེལ་དབྱངས་ཅན་དགྱེས་
པའི་གླུ་དབྱངས་འདི་ཐོག་མར་བརྩམས་ཟིན་ནས་སྨོན་འགྲོ་ལོ་ཙཱ་བ་ཚེ་དབང་
དོན་གྲུབ་ཀྱི་རིགས་ཆོས་ཀྱི་སྲས་འཇམ་དབྱངས་དབང་རྒྱལ་རྡོ་རྗེའི་དྲུང་དུ་རྩོམ་
རྒྱུགས་སུ་ཕུལ་བ་ལ། གཟུར་གནས་མཁས་པའི་གཏམ་གྱིས་བསྔགས་བརྗོད་
འདི་ལྟར་མཛད་དེ། ཟ་ཧོར་རྒྱལ་རིགས་ཡོངས་འདུའི་འཁྲི་ཤིང་རྩེར། །འཇིག་
རྟེན་དབང་ཕྱུག་དགྱེས་པའི་མེ་ཏོག་དཀར། །ཡོངས་འཛིན་ལྷ་དང་བཅས་པའི་
གཙུག་རྒྱན་དུ། །བསྔགས་འོས་འདི་ནི་ངོ་མཚར་ཨེ་མ་ཕུལ། །གང་གི་མཁྱེན་
བཟང་སྤྲིན་གྱི་བ་གམ་རྩེར། །སྙན་ཚིག་ཉམས་ཀྱི་འབྲུག་སྒྲ་བཞད་པའི་
ཚེ༑ ༑བདག་ལུས་ཙན་དན་ནགས་ཀྱི་ཁང་བུ་ན། །སེམས་ཀྱི་མདོངས་མཐའ་
དགའ་བའི་གར་གྱིས་བྲེལ། །ཤོང་དཔང་བླ་མའི་ལེགས་བཤད་བདུད་རྩིའི་
རྒྱུན། །མ་ལུས་ཐུགས་ཀྱི་བུམ་བཟང་ལེགས་བསྡུས་ནས། ། བློ་གསལ་འགྲོ་

ཆོས་འབྱུང་ཀུན་བཏུས།
ལ་ཨ་བྷི་ཥཱཉྩའི་ཆུ། །རིས་མེད་འགྱེད་པའི་སྨོན་འགྲོ་ལོ་ཙཱ་བ། །དེ་རིགས་
ག་བུར་འཐུལ་བའི་ནགས་ཀླུང་ནས། །རིག་གནས་དྲི་ཡིས་དབེན་པ་ཕལ་བའི་
ཤིང་། །སྙོམས་ལས་ལོ་མའི་ཁུར་གྱིས་དུད་པ་དེའི། །ལག་པའི་ཡལ་འདབ་
འཛུམ་ཞིང་འདི་སྐད་ཞུ། །གང་ཚེ་སྙན་ཚིག་ཨུ་དུམ་ཝཱ་རའི་ཕྲེང་། །མཁས་
མང་རྣམ་དཔྱོད་ཡངས་པའི་སྐུ་རྒྱན་དུ། །གསལ་བར་འགོད་པའི་མཁྱེན་ལྡན་
དགེ་དབང་ཡང་། །ཁེངས་པ་ཉམས་ཏེ་མཐོ་རིས་བྲོས་སམ་སྙམ། །ཞེས་
ལན་གྱིས་བསྔགས་བརྗོད་མཛད་དོ། །
དེ་ལྟར་རྩིས་དང་སྙན་ངག་སོགས་རིག་གནས་ཀྱི་སྐོར་དང་། གཞན་
ཡང་། གསང་བ་རྒྱ་ཅན་པོད་གཉིས་བཅས་ཁྱོན་ཆོས་ཚན་ཉིས་བརྒྱ་དྲུག་ཅུ་
ལྷག་གི་གསུང་འབུམ་པོད་སུམ་ཅུ་ཐམ་པ་བཞུགས་སོ། །
དེ་ལྟར་བོད་གངས་ཅན་གྱི་ལྗོངས་ལུགས་གཉིས་ཕན་བདེའི་དཔལ་གྱིས་
ལེགས་པར་བསྐྱངས་ཏེ་དགུང་གྲངས་དྲུག་ཅུ་རེ་དྲུག་བཞེས་པ། རབ་བྱུང་
བཅུ་གཅིག་པའི་ཆུ་ཁྱི། ཕྱི་ལོ་ ༡༦༨༢ ལོར་སྐུ་ཞི་བར་གཤེགས་པའི་
ཚུལ་བསྟན་ཏོ། །
དེ་ལྟར་གདན་ས་གསུམ་གྱི་ཡིག་ཆའི་བདག་པོ་གཙོ་བོ་རྣམས་ལས།
འབྲས་མཁས་མང་བློ་གསལ་གླིང་གི་ཡིག་ཆའི་བདག་པོ་འཇམ་མགོན་རྒྱལ་བའི་
རྒྱལ་ཚབ་དགའ་ལྡན་ཁྲི་ཐོག་བཅོ་ལྔ་པ་པཎ་ཆེན་བསོད་ནམས་གྲགས་པ་དཔལ་
རྣམ་དཔྱོད་མཆོག་གི་སྡེ་དང་། འབྲས་སྤུངས་སྒོ་མང་གྲྭ་ཚང་གི་ཡིག་ཆའི་
བདག་པོ་ཀུན་མཁྱེན་འཇམ་དཔལ་བཞད་པའི་རྡོ་རྗེ་སྐུ་འཕྲེང་དང་པོ་ངག་དབང་
བརྩོན་འགྲུས་དང་། གདན་ས་ཆེན་པོ་སེ་ར་བྱེས་ཡིག་ཆའི་བདག་པོ་རྗེ་བཙུན་
24

རབ་བྱེད་སོ་ལྔ་པ།
ཆོས་ཀྱི་རྒྱལ་མཚན་དང་། སེར་སྨད་གྲྭ་ཚང་གི་ཡིག་ཆའི་བདག་པོ་འཇམ་
མགོན་རྒྱལ་བའི་རྒྱལ་ཚབ་ཁྲི་ཐོག་ཉེར་གཉིས་པ་བསྟན་པ་དར་རྒྱས་དང་། བདེ་
ཡངས་ཡིག་ཆའི་བདག་པོ་ཀུན་གཟིགས་ལྔ་པ་ངག་དབང་བློ་བཟང་རྒྱ་མཚོ་
འཇིགས་མེད་གོ་ཆ་ཐུབ་བསྟན་ལང་ཚོའི་སྡེ་རྣམས་ཀྱིས་བསྟན་པའི་བྱ་བ་རྒྱ་
ཆེན་མཛད་པའི་རྣམ་པར་ཐར་པ་ལས་ཆ་ཙམ་རེ་བརྗོད་པ་ཡིན་ལ།
མདོར་ན་དགའ་ལྡན་ཤར་བྱང་སོགས་རི་བོ་དགེ་ལྡན་པའི་བསྟན་པ་གང་
དུ་ཁྱབ་པའི་ཆོས་སྡེ་རྣམས་ཀྱིས་རྗེ་ཡབ་སྲས་རྣམ་གསུམ་གྱི་ཡིག་ཆ་གཞི་བྱས་
ཏེ་དམ་པ་འདི་དག་གི་ཡིག་ཆ་ལ་བརྟེན་ནས་ལུང་རྟོགས་བཤད་སྒྲུབ་ཀྱི་འཆད་
ཉན་དབྱར་གྱི་དཔལ་མོའི་ཆུ་གཏེར་དང་འགྲོགས་པའི་བཀའ་དྲིན་རྗེས་སུ་དྲན་
པའི་ཕྱིར་བདག་ཉིད་ཆེན་པོ་འདི་དག་གི་རྣམ་ཐར་མདོ་ཙམ་རེ་བརྗོད་པའི་རབ་
ཏུ་བྱེད་པ་སྟེ་སོ་ལྔ་པའོ། །
སྨྲས་པ། འཕགས་བོད་པཎ་གྲུབ་ཤིང་རྟ་ཆེ་རྣམས་ཀྱི། །རབ་འབྱམས་
གཞུང་གི་དཀའ་གནད་ཕྲ་རགས་ཀུན། །རྣམ་དཔྱོད་ཟབ་ཡངས་མཁྱེན་པས་
འབྱེད་མཁས་པའི། །དགེ་ལྡན་ཡིག་ཆའི་བདག་ཉིད་ཆེན་པོ་གང་། ། སྔོན་
གོམས་ཚོགས་གཉིས་འཛིན་མ་ལས་འཁྲུངས་པའི། །འཕགས་ནོར་བདུན་ལྡན་
རྟེན་བཟང་པད་དཀར་ལྗོན། ། ཚངས་སྤྱོད་ཚུལ་ཁྲིམས་དཔལ་གྱི་རྩ་བརྟན་
ཞིང་། །མང་ཐོས་ཡོན་ཏན་དྲི་བསུང་ཕྱོགས་ཀུན་ཁྱབ། །སྔོན་མེད་ལེགས་
བཤད་པད་མ་དཀར་པོའི་ཚོགས། །འབུམ་ཕྲག་ཅིག་ཅར་བཞད་པའི་དགའ་
སྟོན་ལ། །དོན་གཉེར་འཕུར་ལྡིང་གར་གྱིས་རྩེན་མཛད་པའི། ། བློ་གསལ་
ར་ཡིག་གཉིས་པའི་ལོངས་སྤྱོད་གཞི། །འཆད་རྩོད་རྣམ་དཔྱོད་སྲིད་ན་ཟླ་བྲལ་

ཆོས་འབྱུང་ཀུན་བཏུས།
ཞིང་། །གསུང་གི་ལེགས་བཤད་བསྟན་བཅོས་ཚིག་དོན་འདིས། །མ་རྟོགས་
ལོག་རྟོག་ཐེ་ཚོམ་ཀུན་སེལ་ཞིང་། ། བློ་གྲོས་གསར་པ་བསྐྱེད་ལ་མཆོག་ཏུ་
དགེ། །བདག་ཉིད་ཆེན་པོ་གང་གིས་བཀའ་པོད་ལྔའི། །དགོངས་འགྲེལ་གསལ་
བར་མཛད་པའི་ལེགས་བཤད་གང་། །འཕགས་ཡུལ་མཁས་པའི་གསུང་གི་
ཟླར་གྱུར་ཅིང་། །སྐལ་ལྡན་བློ་གྲོས་སྒོ་བརྒྱ་ཅིག་ཅར་འབྱེད། །བདག་ཉིད་
ཆེན་པོ་རྣམས་ཀྱི་གསུང་འབུམ་གང་། །ཉིན་མོའི་མགོན་པོས་གཟུགས་སྣང་
གསལ་བྱེད་ལྟར། །སྐལ་ལྡན་དོན་གཉེར་ཚོགས་ལ་མིག་བཞིན་སྨན། །དེ་
ཕྱིར་བཀའ་དྲིན་རྗེས་དྲན་དད་གུས་སྐྱེ། ། ཚེ་རབས་གཞན་དུ་འཇམ་མགོན་
བསྟན་པ་དང་། ། མི་འབྲལ་རང་རང་ལས་སྨོན་དང་འབྲེལ་བའི། །རྒྱལ་བའི་
གསུང་རབ་དགོངས་འགྲེལ་དང་བཅས་པའི། །ཚིག་དོན་དཔྱོད་པས་ཉིན་མཚན་
འདའ་བར་སྨོན། །ཞེས་བར་སྐབས་ཀྱི་ཚིགས་སུ་བཅད་པའོ། །
26

རབ་བྱེད་སོ་དྲུག་པ།
ས་བཅད་གཉིས་པ། རྒྱལ་དབང་སྐུ་ཕྲེང་རིམ་བྱོན་གྱིས་བསྟན་ལ་བྱ་
བ་མཛད་ཚུལ།
༡༽ རྒྱལ་དབང་སྐུ་ཕྲེང་དང་པོ་དགེ་འདུན་གྲུབ།
རྒྱལ་དབང་སྐུ་ཕྲེང་རིམ་བྱོན་གྱིས་བསྟན་པའི་བྱ་བ་མཛད་པའི་ཚུལ་
ལས། སྐུ་ཕྲེང་དང་པོ་རྒྱལ་བ་དགེ་འདུན་གྲུབ་པའི་རྣམ་ཐར་མདོར་བསྡུས་
ཤིག་ལེའུ་གསུམ་པའི་སྟོད་ཆའི་ཤོག་ངོས་ ༢༧༥ ནས་ ༢༨༡ བར་གསལ་
ལ༑ འདིར་གསུང་རྩོམ་དང་། སློབ་མའི་གཙོ་བོ་ཇི་ལྟར་བྱོན་པའི་ཚུལ་རྣམ་
ཐར་ཁ་སྐོང་དུ་བཤད་པར་བྱ་བ་ན།
དང་པོ་གསུང་རྩོམ་ནི། ཤིང་པར་མདའ་ཚད་མའི་གླེགས་བམ་ལྔ་བཞུགས་པ་ལས།
གླེགས་བམ་དང་པོ་ཀ་པའི་ནང་དུ། ལེགས་པར་གསུངས་པ་དམ་པའི་
ཆོས་འདུལ་བའི་གླེང་གཞི་དང་རྟོགས་པ་བརྗོད་པ་ལུང་སྡེ་བཞི་ཀུན་ལས་བཏུས་
པ་རིན་པོ་ཆེའི་མཛོད་ལ་ཤིང་པར་ཤོག་གྲངས་ལྔ་བརྒྱ་ལྷག་བཞུགས།
གླེགས་བམ་གཉིས་པ་ཁ་པའི་ནང་དུ། དམ་པའི་ཆོས་འདུལ་བ་མཐའ་
དག་གི་སྙིང་པོའི་དོན་ལེགས་པར་བཤད་པ་རིན་པོ་ཆེའི་ཕྲེང་བ་ལ་ཤོག་གྲངས་
བཞི་བརྒྱ་བདུན་ཅུ་ལྷག་བཞུགས། །
གླེགས་བམ་གསུམ་པ་ག་པའི་ནང་དུ། སོ་ཐར་གྱི་མདོའི་རྣམ་བཤད་
གཞུང་དོན་གསལ་བའི་ཉི་མ་དང་། མཛོད་ཊིཀ་ཐར་ལམ་གསལ་བྱེད་དང་།
27

ཆོས་འབྱུང་ཀུན་བཏུས།
དབུ་མ་འཇུག་པའི་བསྟན་བཅོས་ཀྱི་དགོངས་པ་རབ་ཏུ་གསལ་བའི་མེ་ལོང་དང་།
དབུ་མ་རྩ་བ་ཤེས་རབ་ཀྱི་ངག་དོན་བཤད་པ་རིན་པོ་ཆེའི་ཕྲེང་བ་བཅས་བསྡོམས་
པས་ཤོག་གྲངས་སུམ་བརྒྱ་བརྒྱད་ཅུ་ལྷག་བཞུགས། །
གླེགས་བམ་བཞི་པ་ང་པའི་ནང་དུ། ཚད་མའི་བསྟན་བཅོས་ཆེན་པོ་
རིགས་པའི་རྒྱན་དང་། རྣམ་འགྲེལ་རང་དོན་ལེའུ་དང་། ཚད་མ་གྲུབ་པའི་
ལེའུ་དང་། མངོན་སུམ་ལེའུ་དང་། གཞན་དོན་ལེའུ་བཅས་རེ་རེའི་རྣམ་བཤད་
བསྡོམས་པས་ཤོག་གྲངས་བཞི་བརྒྱ་ཙམ་བཞུགས།
གླེགས་ལྔ་པ་ང་པའི་ནང་དུ། ཐུབ་པའི་དབང་པོ་ལ་བསྟོད་པ་བདུད་དཔུང་
ཕྱེ་མར་འཐག་པ་དང་། རྗེ་རང་ཉིད་ཀྱི་རྣམ་ཐར་ངོ་མཚར་རྨད་བྱུང་ནོར་བུའི་
འཕྲེང་བ་དང་། རྣམ་ཐར་ངོ་མཚར་མཛད་པ་བཅུ་གཉིས་དང་། དུས་ཆེན་ངོས་
འཛིན་དང་ཆོ་འཕྲུལ་བསྟོད་པ་གསོལ་འདེབས་རྒྱལ་གསུང་མ་བཅས་དང་། སྒྲོལ་
དཀར་གྱི་ཐུན་མོང་མ་ཡིན་པའི་རྗེས་གནང་དང་། སྒྲོལ་མའི་ཕྱག་འཚལ་ཉེར་
གཅིག་གི་ཊིཀ་རིན་པོ་ཆེའི་ཕྲེང་བ་དང་། སྒྲོལ་ལྗང་གི་སྒྲུབ་ཐབས་བཅས་དང་།
དཔལ་དུས་ཀྱི་འཁོར་ལོའི་རིམ་གཉིས་ཀྱི་ཟིན་བྲིས་མཁས་པའི་ཡིད་འཕྲོག་དང་།
ཐེག་ཆེན་བློ་སྦྱོང་གི་གདམས་པ་དང་། སི་ཏུ་རྣམ་རྒྱལ་གྲགས་པའི་དྲི་བ་དང་། དེའི་
ལན། ལེགས་ལྡན་ནག་པོའི་གཏོར་ཆོག་དང་། ཆོས་རྒྱལ་ཡབ་ཡུམ་གྱི་བསྐང་
གསོ་བསྟོད་བསྐུལ་བཅས་དང་། གསུང་ཐོར་བུ་བ་ཕྱོགས་གཅིག་ཏུ་བསྒྲིལ་བ་བཅས་
བཞུགས་སོ། །དེ་ལྟར་པོ་ཏི་ལྔ་བཞུགས་ཞེས་བཤད་པ་དང་།
གཞན་ཡང་། ཤར་གངས་རི་མ་སོགས་ཉམས་མགུར་བསྟོད་ཚོགས་
དང་། དབུ་མའི་ལྟ་ཁྲིད། ཆབ་ཤོག སྨོན་ལམ་སོགས་ཀྱི་སྐོར་དང་། དཔལ་
28

རབ་བྱེད་སོ་དྲུག་པ།
གསང་བ་འདུས་པའི་སྒོ་ནས་རབ་གནས་བྱེད་པའི་ཆོ་ག་མདོར་བསྡུས་བསྣན་
པས་པོ་ཏི་བདུན་བཞུགས་ཞེས་བཤད་ཚུལ་ཡོད་ལ། གང་ལྟར་གླེགས་བམ་ཆེ་
ཆུང་གི་བསྒྲིགས་སྟངས་ཀྱི་ཁྱད་པར་ཡིན་སྙམ་མོ། །
དེ་ལྟར་ཐམས་ཅད་མཁྱེན་པ་དགེ་འདུན་གྲུབ་པ་དཔལ་བཟང་པོ་མཆོག་
གིས་སྔ་ཕྱིར་ཡོངས་འཛིན་ལྔ་བཅུ་སྐོར་བསམ་དང་སྦྱོར་བས་ཚུལ་བཞིན་དུ་
བཀུར་བ་རྣམས་ལས་བཀའ་དྲིན་མཚུངས་མེད་མཁན་ཆེན་ཤེས་རབ་དང་། རྗེ་
ཤེས་རབ་སེངྒེ་གཉིས་དང་། སྐྱེ་བ་ཐམས་ཅད་དུ་བཀའ་དྲིན་ཆེ་བ་རྗེ་བཙུན་
ཙོང་ཁ་པ་བློ་བཟང་གྲགས་པའི་དཔལ་ཞེས་གསུངས།
རྗེ་ཉིད་ཀྱི་དངོས་སློབ་གསུང་སྐྱེས་སྐལ་ལྡན་སློབ་མ་མཁས་བཙུན་བཟང་
པོའི་ཡོན་ཏན་གྱི་དཔལ་མངའ་ཞིང་། རྣལ་འབྱོར་ལ་བརྩོན་པའི་སློབ་མ་མཐའ་
ཡས་པ་ལས་གཙོ་བོ་ནི། སྲས་ཀྱི་ཐུ་བོ་འདུལ་འཛིན་སེམས་དཔའ་ཆེན་པོ། གཞན་
ཡང་། འདུལ་འཛིན་དཔལ་ལྡན་བཟང་པོ། སློབ་དཔོན་བཟང་པོ་བཀྲ་ཤིས།
ཀུན་དགའ་བདེ་ལེགས། བསྟན་པའི་ཉི་མ་སྨོན་ལམ་དཔལ། མཁན་ཆེན་བཟོད་
པ་དཔལ་གྲུབ། སློབ་དཔོན་འཕགས་པ་འཆར་ཀ ཡི་དམ་ལྷ་ཡིས་ལུང་བསྟན་
སློབ་མ་དཔལ་ལྡན་ཚུལ་ཁྲིམས། བྱ་བཏང་བ་ནོར་བཟང་རྒྱ་མཚོ། དཀའ་
བཅུ་འཛིན་པ་དབང་ཕྱུག་དཔལ། དཀའ་བཞི་པ་དོན་ཆོས། བཤེས་གཉེན་
གྲགས་པ་བསམ་གྲུབ་སོགས་མང་པོ་བྱུང་ངོ༌། །རྗེ་འདིའི་རྣམ་པར་ཐར་པའི་
ཆ་ཙམ་ཞིག་བརྗོད་ཟིན་ཏོ། །
༢༽ རྒྱལ་དབང་སྐུ་ཕྲེང་གཉིས་པ་དགེ་འདུན་རྒྱ་མཚོ།
རྒྱལ་དབང་སྐུ་ཕྲེང་གཉིས་པ་དགེ་འདུན་རྒྱ་མཚོ་ནི། དེ་ཡང་ཐོག་མར་
29

ཆོས་འབྱུང་ཀུན་བཏུས།
མངལ་དུ་འཇུག་པའི་ཚེ། ཡུམ་གྱི་གཟིམ་ལམ་དུ་གསུང་རབ་ཀྱི་གླེགས་བམ་
མང་པོ་ཞལ་དུ་སོང་བ་དང་། མའི་སེམས་ལ་ཤོག་དུག་གིས་ཕོ་ཁའི་ནད་རྙིང་
འཕར་ནས་ན་ཨེ་ཡོང་སྙམ་པ་ན། དེ་འདྲའི་སྐྱོན་མི་འབྱུང་ཞེས་རྨིས་པ་དང་།
ཡང་བུ་སྐྱེ་ལ་ཉེ་བ་ན་ཡུམ་གྱི་མནལ་ལམ་དུ། ཁྱོད་ལ་བུ་ཞིག་སྐྱེ། དེ་ལ་མིང་
སངས་རྒྱས་འཕེལ་ཞེས་ཐོགས། འདི་དུས་གསུམ་གྱི་སངས་རྒྱས་ཐམས་ཅད་
ཀྱིས་བཏགས་པ་ཡིན་པས་བསྒྱུར་དུ་མི་བཏུབ་ཟེར་བ་ཞིག་བྱུང་།
དེ་ནས་གཡས་རུ་གཙང་རྟ་ནག་བསྲེགས་མིའི་རིགས་ཡབ་ཀུན་དགའ་
རྒྱལ་མཚན་དང་། ཡུམ་མ་ཅིག་ཀུན་དགའ་དཔལ་མོའི་སྲས་སུ་རབ་བྱུང་བརྒྱད་
པའི་མེ་སྤྲེལ། ཕྱི་ལོ་ ༡༤༧༦ ལོར་སྐུ་འཁྲུངས། མཚན་སངས་རྒྱས་
འཕེལ་ཞེས་གསོལ།
དམ་པ་འདི་ཆུང་བྱིས་པའི་དུས་ནས་གསུང་གི་སྨྲ་ལུགས། སྐུ་རྩེད་གནང་
སྟངས་སོགས་བྱིས་པ་གཞན་ལས་ཁྱད་པར་དུ་འཕགས་ཚུལ་ནི། སྐྱེས་མ་ཐག་
ནས་མིག་གིས་རིག་རིག་བྱེད་ཅིང་། མདུན་ན་གནས་པ་དག་ལ་འཛུམ་མདངས་
སྟོན་པ་དང་། ཞལ་བཀྲ་ཤིས་ལྷུན་པོའི་ཕྱོགས་སུ་གཟིགས་ཏེ་ཕྱག་ཐལ་མོ་སྦྱོར་
བ་སོགས་བྱེད། དགུང་ལོ་གཉིས་ཙམ་ནས་ངག་ཅུང་ཟད་སྨྲ་ཤེས་པ་ན། ངག་
ནས་ཏཱ་ར་ཞེས་འདྲེན་གྱིན་འདུག དེ་ནས་གྲིབ་ཀྱིས་ཅུང་ཟད་ཟིན་པས་ལྗགས་
མ་བདེ་བས་ཏཱ་རེ་མ་ཞེས་འདྲེན་པ་བྱུང་། ཚིག་དེའང་འགྱུར་ནས་སླ་རེ་ཞེས་
འདྲེན་པ་བྱུང་ངོ༌། །
ཡང་དམ་པ་འདིས་སྔོན་གྱི་སྐྱེ་བ་དྲན་པའི་ཐོག་མའི་ཚིག་འདི་ལྟར་
སྨྲས་ཏེ། དགུང་གྲངས་གསུམ་བཞེས་པའི་སྐབས་ཤིག་ཏུ་ཡུམ་གྱིས་བཀའ་

རབ་བྱེད་སོ་དྲུག་པ།
བཀྱོན་པ་ན། བུ་ཚ་ང་ནི་བཀྲ་ཤིས་ལྷུན་པོར་འགྲོ། ཁང་བ་ཡང་འདི་བས་
སྐྱིད་པ་ཡོད། བུ་རམ་ཟ་འཕྲོ་ཡང་ཡོད། ཅེས་སྐུ་གོང་མའི་དུས་ཀྱི་གསུང་
གླེང་མཛད་དོ། །
རྩོམ་གྱི་ཚིགས་བཅད་ཀྱི་ཐོག་མ་འདི་ལྟར་གསུངས་ཏེ། ཡང་ཉིན་ཞིག་
ཡུམ་གྱིས་འཐབ་པ་ན། བུས་ཁྱེད་རང་ང་ལ་མ་འཐབ་གསོལ་བ་ཐོབས། ང་
ལ་གསོལ་བ་འདེབས་མཁན་མང་དུ་ཡོད། །འཐབ་ན་སྡིག་པ་ཡོང་ཞེས་སྨྲས།
མ་ན་རེ། ཁྱོད་ལ་གསོལ་བ་འདེབས་མཁན་བྱུང་དོགས་མེད། འདེབས་ན་
ཅི་ཙུག་འདེབས་ཞེས་སྨྲས་པ་ན། དེའི་ལན་དུ། དགོས་འདོད་ཀུན་འབྱུང་
ནོར་བུ་བསམ་འཕེལ་ཁྱོད། ། ཡོན་ཏན་ཐམས་ཅད་མ་བསླབས་ཐུགས་སུ་
ཆུད། །ཐོས་བསམ་སྒོམ་པ་མཐར་ཕྱིན་གྲུབ་པ་བརྙེས། །འཕྲིན་ལས་རྒྱུན་
མི་ཆད་ལ་གསོལ་བ་འདེབས། །ཞེས་གསུངས་སོ། །
དགུང་ལོ་གསུམ་དང་བཞིའི་རིང་ཤོ་མ་ལོང་རི་ཁྲོད་དུ་ཡབ་ཀྱིས་ཡོན་
སྒྲོན། དགུང་ལོ་ལྔ་པ་བཞེས་པ། ཕྱི་ལོ་ ༡༤༨༠ ས་ཕག་ལོར་ཡབ་དང་ལྷན་
ཅིག་རི་སྒང་དུ་བཞུགས་སྐབས། དབྱར་དུས་འབྲུག་སྒྲ་སྒྲོགས་པའི་སྐབས་
ཤིག་ཏུ་ཡབ་ཀྱི་བང་ནས་དབུ་བཀྱགས་ནས་གཟིགས་པ་ན། ཡབ་ཀྱིས་ཅི་འདྲ་
ཞིག་བྱུང་ཞེས་སྨྲས་པ་ན། བུས་ཕ་བློ་བཟང་གྲགས་པས་ཆོས་གསུངས་པའི་
སྒྲ་འདྲ་བ་ཞིག་བྱུང་གསུངས་པ་ལ། ཆོས་གསུང་དུས་ཅི་འདྲ་ཞིག་འོང་ཞེས་
པ་ལ། སྐད་ཀྱི་གཟེངས་བསྟོད་དེ། འོ། བཤེས་གཉེན་དུལ་བ་ཞི་བ་ཉེར་ཞི་
བ༑ ༑ཡོན་ཏན་ལྷག་པ་བརྩོན་བཅས་ལུང་གིས་ཕྱུག །དེ་ཉིད་རབ་ཏུ་རྟོགས་
པ་སྨྲ་མཁས་ལྡན། །བརྩེ་བའི་བདག་ཉིད་སྐྱོ་བ་སྤངས་ལ་བརྟེན། །ཞེས་ཚིགས་
31

ཆོས་འབྱུང་ཀུན་བཏུས།
བཅད་འདི་ཆ་ཚང་རང་གི་ཐུགས་ཐོག་ནས་གསུངས། སྐྱེ་བ་སྔོན་མའི་བག་
ཆགས་བཟང་པོའི་རང་བཞིན་དང་ལྡན་པ་ཞིག་གོ། །
ཐ་ན་སྐུ་རྩེད་གནང་སྟངས་སོགས་ཀྱང་བྱིས་པ་གཞན་ལས་ཁྱད་དུ་
འཕགས་པའི་འཕགས་ཆོས་མང་སྟེ། རྗེ་ཙོང་ཁ་པའི་སྐུ་བརྙན་ཆུང་ཆུང་ཞིག་
ཡོད་པ་དེ་ལ་ཕ་བློ་བཟང་གྲགས་པ་ཡིན་ཞེས་དང་། གཞན་ཡང་། རྡོ་སྨུག་པོ་
བཟོ་ལེགས་པོ་ཞིག་ལའང་ཕ་བློ་བཟང་གྲགས་པ་ཡིན་ཞེས་དང་། རྡོ་ཆུང་ཞིག་
ལ་སྒྲོལ་མ་ཡིན་ཞེས་གང་དུ་ཕེབས་སར་ཁུར། བཞུགས་སར་ཁྲི་ཆུང་མཐོན་
པོ་ཞིག་བརྩིགས་ནས་དེའི་སྟེང་དུ་རྒྱལ་བ་གཉིས་པ་བློ་བཟང་གྲགས་པའི་སྐུ་བརྙན་
བཞུགས་སུ་གསོལ། དེ་དག་ལ་ཆར་ཕོག་ན་ཤུམ། གཞན་ཡང་། རྡོ་ཆུང་
མང་པོ་བསགས་ནས་ལ་ལ་བླ་མ་དང་། གཞན་རྣམས་གྲྭ་པ་ཡིན་ཞེས་གྲྭ་ཚང་
མང་པོའི་བཀོད་པ་དང་། ཆོས་འཆད་ཉན་རིགས་ལུང་བྱེད་པ་སོགས་ཡ་རབས་
དམ་པའི་རྩེད་མོ་རྩེ་བ་ཁོ་ན་ལས། བྱིས་པ་ཕལ་བའི་རྩེད་སྟངས་དང་སྤྱོད་པ་
ཡེ་མི་མཛད་པར་ཙན་དན་གྱི་མྱུ་གུ་འཁྲུངས་པ་དང་དྲི་བསུང་ལྷན་སྐྱེས་སུ་ཡོད་
པ་བཞིན་ནོ། །དེ་ལྟར་དམ་པའི་སྤྱོད་པའི་རང་བཞིན་ལྡན་པའི་སྙན་པའི་གྲགས་
པ་སྐྱེ་བོ་ཀུན་གྱིས་ཐོས་ཏེ་རྟ་ནག་ཕུ་ན་ཐམས་ཅད་མཁྱེན་པའི་སྐུ་སྐྱེས་བཞུགས་
ཞེས་གྲགས་པ་ཆེན་པོ་བྱུང་བར་བཤད་དོ། །
དགུང་ལོ་བདུན་བཞེས་པའི་སྐབས་ཐོས་བསམ་གླིང་གི་ཀུན་མཁྱེན་ཆོས་
འབྱོར་དཔལ་བཟང་གིས་རྒྱལ་བ་དགེ་འདུན་གྲུབ་པའི་སྤྲུལ་སྐུར་ངོས་འཛིན་
མཛད་དོ། །དགུང་ལོ་བརྒྱད་པའི་ཐོག་བཀྲ་ཤིས་ལྷུན་པོར་ཕེབས་ཏེ་པཎ་ཆེན་
ལུང་རིགས་རྒྱ་མཚོ་དང་མཇལ། དེ་ནས་ཕྱིར་འཁྲུངས་ཡུལ་ལ་ཕེབས།

རབ་བྱེད་སོ་དྲུག་པ།
དེ་ཡང་རྒྱལ་བའི་བསྟན་ལ་རིམ་པར་ཞུགས་པའི་ཚུལ་ནི། དགུང་ལོ་
བཅུ་པར་སོན་པའི་སྐབས་སླར་ཡང་བཀྲ་ཤིས་ལྷུན་པོར་བྱོན་ནས་པཎ་ཆེན་ལུང་
རིགས་རྒྱ་མཚོའི་དྲུང་ནས་རབ་ཏུ་བྱུང་སྟེ། མཚན་དགེ་འདུན་རྒྱ་མཚོ་ཞེས་
གསོལ། ལོ་དེའི་དགུན་དུས་སུ་གནས་རྙིང་ཆོས་རྗེ་ཀུན་དགའ་བདེ་ལེགས་ཀྱིས་
མཁན་པོ་དང་། པཎ་ཆེན་ལུང་རིགས་རྒྱ་མཚོས་སློབ་དཔོན། དབུ་མཛད་
སངས་རྒྱས་ཚུལ་ཁྲིམས་ཀྱིས་དུས་བསྒོ་བ་མཛད་པ་སོགས་ཀྱི་སྤྱན་སྔར་ཚིགས་
བར་མ་དགེ་ཚུལ་གྱི་སྡོམ་པ་ལེགས་པར་བཞེས། །
དགུང་གྲངས་ཉེར་གཅིག་བཞེས་པ་ཕྱི་ལོ་ ༡༤༩༥ ཤིང་ཡོས་ཧོར་
ཟླ་གཉིས་པའི་ཚེས་བརྒྱད་ཆོ་འཕྲུལ་དུས་ཆེན་ཉིན། འབྲས་སྤུངས་སུ་སྤྱན་
དྲངས་ནས་གནས་རྙིང་ཆོས་རྗེ་ཀུན་དགའ་བདེ་ལེགས་ཀྱིས་སྔར་བཞིན་མཁན་
པོ་དང་། འབྲས་སྤུངས་ཆོས་རྗེ་ལེགས་པ་ཆོས་འབྱོར་གྱིས་ལས་སློབ། སངས་
རྒྱས་བཟང་པོས་གསང་སྟོན་མཛད་དེ་གྲངས་ཚང་དགེ་འདུན་གྱི་དྲུང་དུ་བསྙེན་
རྫོགས་ཀྱི་སྡོམ་པ་བཞེས་ཏེ་ཚུལ་ཁྲིམས་ཀྱི་ཕུང་པོ་ཡོངས་སུ་རྫོགས་པར་མཛད་
པའི་ཚུལ་ལོ། །
དེ་ཡང་རྒྱ་ཆེན་མང་དུ་ཐོས་པ་མཛད་པའི་ཚུལ་ནི། ཀློག་དང་ཡི་གེ་
སོགས་སློབ་པའི་རྩོལ་བ་མ་དགོས་པར་རང་ཤེས་སུ་མཁྱེན་ནོ། །རབ་ཏུ་མ་
བྱུང་བའི་སྔ་རོལ་ན་གསང་སྔགས་ཀྱི་ཟབ་ཆོས་གསན་བསམ་མཛད་པའི་ཚུལ་
ནི༑ ཡབ་ཆོས་རྗེ་རིན་པོ་ཆེའི་དྲུང་དུ་བདེ་མཆོག འཇིགས་བྱེད། མགོན་
པོ༑ ཆོས་རྒྱལ། རྣམ་སྲས། དཔལ་ལྡན་དམག་ཟོར་རྒྱལ་མོ། བེག་རྩེ་
སོགས་ཀྱི་རྗེས་གནང་དང་། ཡིག་ཆ་རྣམས་ཀྱི་ལུང་དང་། ནི་གུའི་ཆོས་དྲུག་

ཆོས་འབྱུང་ཀུན་བཏུས།
གི་ཁྲིད། ཕྱག་ཆེན་སྐོར་མང་པོ་དང་། ཞི་བྱེད་བརྒྱུད་པ་སྔ་ཕྱི་བར་གསུམ་
གྱི་ཆོས་སྐོར། ཁྱད་པར་ཕྱི་མའི་དབང་དང་རྗེས་གནང་ཆ་ལག་དང་བཅས་
པ༑ ཨོ་རྒྱན་བསྙེན་སྒྲུབ་ཀྱི་སྐོར། མགོན་པོའི་རྗེས་གནང་བར་ཆད་ཀུན་
སེལ་དང་། ཚེ་དབང་དང་། རྟ་མགྲིན་ཡང་གསང་གི་དབང་དང་རྗེས་གནང་
སོགས་དང་།
ཤངས་ལུགས་ཀྱི་རྟ་མགྲིན། ནཱ་རོ་མཁའ་སྤྱོད་ཀྱི་ཆོས་སྐོར། སེང་
གདོང་མ། ཁྱུང་ཁྲ། ཕྱག་རྡོར་དང་། བཀའ་གདམས་ལྷ་བཞི། ཐུགས་རྗེ་
ཆེན་པོ་བཅུ་གཅིག་ཞལ་སོགས་ཀྱི་དབང་དང་རྗེས་གནང་། གུ་རུ་ཞི་དྲག་སོགས་
ཀྱི་དབང་དང་རྗེས་གནང་དང་ལུང་དང་མན་ངག་སོགས་དང་། ཆོས་རྗེ་རྒྱལ་
སྲས་ཀྱི་བཀའ་འབུམ་དང་། རྗེ་དོན་ཡོད་པའི་གསུང་འབུམ་གྱི་ལུང་ཇི་སྙེད་
ཅིག་གསན་བསམ་མཛད་དོ། ། །
དམ་པ་འདིས་དགེ་ཚུལ་གྱི་སྡོམ་པ་བཞེས་ནས་ཚད་མ་རྣམ་འགྲེལ་གྱི་
གཞུང་ཐུགས་འཛིན་གནང་སྟེ་པཎ་ཆེན་ལུང་རིགས་རྒྱ་མཚོ་ལ་བློ་རྒྱུགས་སུ་
ཕུལ། པཎ་ཆེན་ཡེ་ཤེས་རྩེ་མོའི་དྲུང་དུ་མགོན་པོ་བར་ཆད་ཀུན་སེལ་དང་། དུས་
ཀྱི་འཁོར་ལོའི་དབང་ཞུས། མགོན་པོ་བཅུ་གསུམ་གྱི་དབང་དང་རྗེས་གནང་།
སྔགས་རིམ་དང་། བདེ་མཆོག་རྒྱུད་ཊིཀ བརྟག་གཉིས། ཀྱེ་རྡོ་རྗེའི་བསྐྱེད་
རྫོགས་སོགས་སྔགས་ཕྱོགས་མང་པོ་དང་། བཀའ་གདམས་གླེགས་བམ་
དང་། ཇོ་བོའི་ཆོས་ཆུང་བརྒྱ་རྩ། རྗེ་ཡབ་སྲས་ཀྱི་ཡིག་ཆ་རྣམས་ཀྱི་ལུང་
དང༌། རྒྱལ་བ་དགེ་འདུན་གྲུབ་པའི་གསུང་འབུམ་སོགས་ཀྱི་ལུང་དུ་མ་གསན་
པར་མཛད་དོ། །སྔ་སོར་སྐུ་གྲིབ་ཀྱིས་ཅུང་ཟད་ཟིན་པས་ཐུགས་འཛིན་ཅུང་

རབ་བྱེད་སོ་དྲུག་པ།
འགྲིབས་མོད། འོན་ཀྱང་ཐུགས་འཛིན་ཡངས་པ་ཞིག་ལ་ཐུགས་བཞེད་སྐྱེས་
ཏེ༑ པཎ་ཆེན་དྲུང་དུ་འཇམ་དབྱངས་དཀར་པོའི་སྒྲུབ་སྐོར་གྱི་རྒྱ་གཞུང་
གི་ལུང་ཡང་གསན་པར་མཛད་དོ། །
མཚམས་འདིར་ཞར་བྱུང་གི་ཚུལ་དུ་སྒོམ་པའི་ཉམས་རྟོགས་སད་པའི་
ཚུལ་ཅུང་ཟད་བཤད་པར་བྱའོ། །དེ་ལྟར་འཇམ་དབྱངས་དཀར་པོའི་སྒྲུབ་
སྐོར་གྱི་ལུང་རྣམས་གསན་བསམ་མཛད་ཟིན་ནས་སྐུ་མཚམས་ཤིག་ལ་བཞུགས་
ནས་རྗེ་བཙུན་གྱི་བསྙེན་སྒྲུབ་མཛད་པས་ཞག་བདུན་སོང་བའི་ཐོ་རེངས་སུ།
འཇམ་དཔལ་དབྱངས་དཀར་པོའི་ཞལ་མངོན་སུམ་དུ་གཟིགས་ཏེ་བྱིན་གྱིས་
བརླབས་པ་ན། སྐྱེ་བ་སྔོན་མའི་བག་ཆགས་སད་དེ། སྐྱེ་བ་མང་པོ་ཞིག་མངོན་
སུམ་གཟིགས་ཤིང་། གསུང་རབ་གང་ཞིག་ལ་གཟིགས་པ་ཙམ་གྱིས་ལུས་ཡོངས་
སུ་རྫོགས་པའི་གོ་བ་འཆར་ཐུབ་པ་བྱུང་ངོ་གསུངས། །
དགུང་ལོ་བཅུ་དྲུག་བཞེས་པ་ལྕགས་ཁྱི། ཕྱི་ལོ་ ༡༩༩༡ ལོར་འཇམ་
དབྱངས་དཀར་པོ་དང་། དབྱངས་ཅན་མའི་བསྙེན་སྒྲུབ་མཛད་པས་ཇ་ཡུན་
རེ་ལ་ཤོ་ལོ་ཀ་བརྒྱ་རེ་ཟིན་ཐུབ་པ་དང་། སྙན་ངག་ཐུགས་ནས་རང་རྡོལ་བྱུང་
བར་གྲགས་སོ། ། །
དགུང་ལོ་བཅུ་བདུན་ལ་ཕེབས་སྐབས་དབུ་ཕར་རྩ་འགྲེལ་གྱི་གཞུང་ལུགས་
ལ་ཐོས་བསམ་སློབ་གཉེར་མཛད། དགུང་ལོ་བཅོ་བརྒྱད་དང་ཉེར་གསུམ་པའི་
སྐབས་བསྟན་པའི་བྱ་བ་གང་མཛད་རྗེས་སུ་བཤད་པར་བྱ། དགུང་ལོ་བཅུ་
དགུ་བཞེས་པར་འཇམ་དབྱངས་ལེགས་པ་ཆོས་འབྱོར་གྱིས་གདན་ཞུས་ལྟར་
འབྲས་སྤུངས་སུ་ཕེབས་ཏེ་སློབ་གཉེར་མཛད། དགུང་གྲངས་ཉེར་གཅིག་ལ་
35

ཆོས་འབྱུང་ཀུན་བཏུས།
ཕེབས་སྐབས་བསྙེན་རྫོགས་ཀྱི་སྡོམ་པ་བཞེས་ནས། ལེགས་པ་ཆོས་འབྱོར་
གྱི་སྤྱན་སྔར་དགེ་སློང་གི་བསླབ་བྱ་ཆེན་མོ་དང་། ཚུལ་ཁྲིམས་ལེའུའི་རྣམ་
བཤད་དང་། རྩ་ལྟུང་གི་རྣམ་བཤད་དང་། སྤྱོད་འཇུག་སོགས་ཟབ་ཆོས་མང་
དུ་གསན་ནོ། །
དགུང་ལོ་ཉི་ཤུ་པ་ཤིང་སྟག་ཡན་ལ་བཀྲ་ཤིས་ལྷུན་པོར་བཞུགས་ཏེ་པཎ་
ཆེན་ལུང་རིགས་རྒྱ་མཚོ་དང་། པཎ་ཆེན་ཡེ་ཤེས་རྩེ་མོ་སོགས་ཡོངས་འཛིན་
དུ་བསྟེན་ནས་མདོ་ཕྱོགས་རྩ་འགྲེལ་གྱི་གཞུང་ལུགས་རབ་འབྱམས་ལ་སྦྱངས་
པ་མཐར་ཕྱིན་པར་མཛད་ཅིང་། སྔགས་ཕྱོགས་རྒྱུད་སྡེ་རྒྱ་མཚོའི་དབང་ལུང་
མན་ངག་ཁྲིད་སོགས་གསན་བསམ་རྒྱ་ཆེན་པོ་མཛད་དོ། །
དེ་ནས་སྐྱེ་བོ་ཕལ་བའི་སྣང་ཚུལ་ལྟར་ན་ཕྱི་ནང་གི་འགལ་རྐྱེན་སྣ་ཚོགས་
ཀྱིས་བཀྲ་ཤིས་ལྷུན་པོའི་ཁྲི་ཐོག་བཞི་པ་པཎ་ཆེན་ཡེ་ཤེས་རྩེ་མོ་དང་ཐུགས་མི་
མཐུན་པ་བྱུང་བས། རྗེ་འདི་བཀྲ་ཤིས་ལྷུན་པོར་བཞུགས་འདུན་འགྱུར་ནས་
འབྲས་མཁས་མང་བློ་གླིང་གི་མཁན་པོ་འཇམ་དབྱངས་ལེགས་པ་ཆོས་འབྱོར་
དང་། འཇམ་མགོན་རྒྱལ་བའི་རྒྱལ་ཚབ་ཁྲི་ཐོག་བརྒྱུད་པ་སྨོན་ལམ་དཔལ་
ལེགས་པའི་བློ་གྲོས་གཉིས་ཀྱིས་ཀྱང་བསྐུལ་བ་ལྟར། དབུས་ཕྱོགས་དཔལ་
ལྡན་འབྲས་སྤུངས་སུ་ཕེབས་ཏེ། འཇམ་དབྱངས་ལེགས་པ་ཆོས་འབྱོར་ལས་
རྩ་འཇུག་གི་བཤད་ཁྲིད་དང་། ཕར་ཚད་སོགས་མདོ་ཕྱོགས་ཟབ་རྒྱས་ཀྱི་གཞུང་
ཆེན་དང་། གསང་འདུས་སོགས་སྔགས་ཕྱོགས་ཀྱི་ཆོས་ཚུལ་རྒྱ་མཚོ་ལྟ་བུ་
རྣམས་ལེགས་པར་གསན་བསམ་སྒོམ་པ་མཛད་དོ། །
གསུང་འབུམ་དཀར་ཆག་ལྟར་ན། དགུང་ལོ་ཉེར་བརྒྱད་ལ་ཕེབས་
36

རབ་བྱེད་སོ་དྲུག་པ།
སྐབས་མཁས་གྲུབ་ནོར་བཟང་རྒྱ་མཚོའི་དྲུང་དུ་དུས་འཁོར་རྒྱུད་འགྲེལ་གྱི་རྩིས་
ཆ་ལག་ཡོངས་སུ་རྫོགས་པ་དང་། གསང་འདུས། ཟབ་ལམ་ལྟ་བའི་གནད་
མང་པོ། སྒྲོལ་དཀར་སོགས་ཆོས་མང་དུ་གསན་བསམ་མཛད་པས་མཁས་
པའི་ཕ་རོལ་ཏུ་སོན་ནོ། །དམ་པ་འདིས་རྒྱ་ཆེན་མང་དུ་ཐོས་པ་མཛད་པའི་ཚུལ་
མདོ་ཙམ་བཤད་ཟིན་ཏོ། །
ཟབ་རྒྱས་ཆོས་ཚུལ་རྒྱ་མཚོས་ཆོས་ཀྱི་འཁོར་ལོ་བསྐོར་ཏེ་བསྟན་པ་
བསྐྱངས་པའི་ཚུལ་ནི། དགུང་གྲངས་བཅོ་བརྒྱད་ལ་ཕེབས་སྐབས་གནས་རྙིང་
ཆོས་རྗེ་འཇམ་དཔལ་སྙིང་པོས་གདན་ཞུས་ཀྱིས་གནས་རྙིང་ཁུལ་དུ་ཟབ་པ་དང་
རྒྱ་ཆེ་བའི་ཆོས་མང་དུ་འཆད། དགུང་གྲངས་ཉེར་གསུམ་བཞེས་པའི་ཚེ། རྗེ་
དགེ་འདུན་གྲུབ་ཀྱི་ཐུགས་སྲས་པཎ་ཆེན་མཆོག་ལྷ་འོད་ཟེར་གྱིས་འཕྱོངས་རྒྱས་
རི་བོ་བདེ་ཆེན་དུ་གདན་དྲངས་ནས་པཎ་ཆེན་གྱིས་ཁྱེད་ནི་འབྲོམ་སྟོན་པ་དངོས་
ཡིན། ང་ནི་རྔོག་ལེགས་པའི་ཤེས་རབ་མ་ཡིན་ཡང་དེའི་གདན་ས་པ་ཡིན། ངས་
གསོལ་བ་འདེབས་པས་བཀའ་གདམས་གླེགས་བམ་གསུང་དགོས་ཞེས་ཞུས་པ་
ཞལ་གྱིས་བཞེས་ཏེ། རི་བོ་བདེ་ཆེན་གྱི་སློབ་དཔོན་རྣམས་ལ་ཐོག་མར་རྗེའི་
གསང་རྣམ་དང་། དེ་ནས་བཀའ་གདམས་གླེགས་བམ་ཆ་ཚང་བ་དང་། དབུ་
མ་འཇུག་པ། ནི་གུའི་ཆོས་དྲུག སྙིང་པོ་དོན་གསུམ་སོགས་དང་། པཎ་ཆེན་
རང་ཉིད་ལ་འདུས་པའི་ཁྲིད་སོགས་དང་། དཔལ་ལྡན་ལྷ་མོའི་རྗེས་གནང་བཅས་
བསྩལ། ནང་སོ་རྡོ་རྗེ་ཚེ་བརྟན་ལ་འཇམ་དབྱངས་ཆོས་སྐོར་དང་། རྗེས་
གནང་མང་པོས་ཆོས་ཀྱི་འཁོར་ལོ་བསྐོར་ཏེ་བསྟན་འགྲོའི་དོན་རྒྱ་ཆེན་མཛད།
དེ་ནས་སྤྱན་གཡས་མཁན་ཆེན་བཀྲ་ཤིས་ལེགས་པས་གདན་དྲངས་ཏེ།

ཆོས་འབྱུང་ཀུན་བཏུས།
ཆོས་གྲྭ་ཆེན་པོ་རྩེས་ཐང་དུ་བླ་མ་སློབ་དཔོན་སྡེ་སྣོད་འཛིན་པའི་དགེ་འདུན་མང་
པོ་ལ་བཀའ་གདམས་གླེགས་བམ་དང་། རིམ་ལྔ་གསལ་སྒྲོན་གྱི་བཤད་པ་དང་།
སྙིང་བོ་དོན་གསུམ་སོགས་ཚོགས་ཆེ་བ་དང་། དབང་ལུང་རྗེས་གནང་སོགས་
ཟབ་ཆོས་མང་དུ་གསུངས།
དེ་ནས་གཉལ་གྱི་ངང་སྐྱལ་དུ་ཕེབས་ཏེ། སྡེ་དྲུག་འདུས་པའི་ཆོས་གྲྭ་
ཆེན་པོའི་དགེ་འདུན་སྟོང་ཕྲག་ཙམ་དང་སྐྱེ་བོའི་ཚོགས་མང་དུ་འདུས་པ་ལ་ལམ་
རིམ་སོགས་མདོ་ཕྱོགས་ཀྱི་ཆོས་མང་པོ་གསུངས། །
གཞན་ཡང་། རྭ་སྒྲེང་དང་། དགའ་ལྡན། རྒྱུད་གྲྭ་སྟོད་སྨད་ཀྱི་དགེ་
འདུན་འདུས་སྡེ་རྣམས་ལ་ཟབ་པ་དང་རྒྱ་ཆེ་བའི་ཆོས་ཀྱི་འཁོར་ལོ་རབ་ཏུ་བསྐོར།
སེ་ར་ཐེག་ཆེན་གླིང་དུ་གདན་དྲངས་ཏེ། དགེ་འདུན་མང་པོས་བསུ་བ་དང་།
རྟེན་འབྲེལ་ཡོད་ཅེས་ཆོས་རྗེའི་བཞུགས་ཁྲིར་ཞབས་སོར་འཁོད་དེ། དགེ་འདུན་
འདུས་པའི་ཚོགས་ལ་ཆོས་འབྲེལ་གྱི་ཆོས་གསུངས།
བཀྲ་ཤིས་ལྷུན་པོའི་ཁྲི་བ་མཛད་པའི་སྐབས་དབྱར་དགུན་གྱི་ཆོས་ཐོག་སོ་
སོའི་སྐབས་དགེ་འདུན་འདུས་པའི་སྡེ་ཆེན་པོར་ཉིན་ལྟར་གཞུང་ཆོས་ལ་དགེ་འདུན་
ཕྱེད་དང་སུམ་བརྒྱ་ལྷག་ཙམ་ཆག་མེད་དུ་ཕེབས་པ་རྣམས་ལ་ཚད་མ་རྣམ་འགྲེལ་
དང་། མཛོད་དང་། ཕར་ཕྱིན། གསང་འདུས་རྒྱུད་འགྲེལ་སོགས་མདོ་སྔགས་
གཞུང་ཆེན་རྣམས་ཀྱི་གསུང་བཤད་ཀྱིས་དུས་འདའ་བར་མཛད་ཅིང་།
རྣམ་འགྲེལ་གྱི་སྐོར་གསུང་བཤད་མཛད་སྐབས་ཚད་མ་རྣམ་འགྲེལ་གཞི་
བྱས་ཏེ། རྒྱལ་བ་དགེ་འདུན་གྲུབ་པའི་ཊིཀྐའི་ས་བཅད་དང་། ཐར་ལམ་གསལ་
བྱེད་དང་། མཁས་གྲུབ་ཊིཀ་ཆེན་སོགས་སྐབས་སུ་གང་བབ་ཀྱི་སྟེང་དུ། ལྷ་

རབ་བྱེད་སོ་དྲུག་པ།
ཤཱཀ་སོགས་ཀྱི་འགྲེལ་ཆེན་རྣམས་ཀྱི་བཤད་པས་བརྒྱན་ཏེ་ལེགས་པར་གསུངས་
པས། མཁས་པ་རྣམས་ཡིད་རང་དབང་མེད་པར་འཕྲོགས་ཏེ། དད་གུས་
དང་བསྔགས་བརྗོད་ཀྱིས་དུས་འདའ་བར་མཛད་དོ། །འདི་དང་འདིས་མཚོན་
ནས་ཀོང་བོ་ཕྱོགས་ཀྱི་རི་བོ་དགེ་ལྡན་པའི་བསྟན་འཛིན་རྣམས་ཀྱིས་གཙོས། ས་
སྐྱ་པ། ཀརྨ་པ། ཚལ་བ་པ་སོགས་ཟབ་རྒྱས་ཆོས་ཚུལ་རྒྱ་མཚོས་ཚིམ་པར་
མཛད་དེ་བསྟན་འགྲོའི་དོན་རླབས་ཆེན་མཛད་པའི་རྣམ་པར་ཐར་པའོ། །འཆད་
པའི་རྣམ་པར་ཐར་པ་མདོར་བསྡུས་ཙམ་བཤད་ཟིན་ཏོ། །
དེ་ཡང་མཛད་པ་གཞན་གྱི་སྒོ་ནས་བསྟན་པ་རྒྱས་པར་མཛད་པའི་ཚུལ་
ནི༑ དགུང་ལོ་ཉེར་གསུམ་ལ་ཕེབས་སྐབས་པཎ་ཆེན་མཆོག་ལྷ་འོད་ཟེར་གྱིས་
རྗེ་དགེ་འདུན་རྒྱ་མཚོ་འཕྱོངས་རྒྱས་རི་བོ་བདེ་ཆེན་དུ་གདན་དྲངས་ནས་ཆོས་
ཀྱི་འཁོར་ལོ་རྒྱ་ཆེར་བསྐོར་བས་སྣེ་གདོང་གོང་མ་ངག་དབང་བཀྲ་ཤིས་གྲགས་
པ་རྒྱལ་མཚན་གྱིས་གཟིགས་སྐྱོང་ཚད་མེད་མཛད། རྗེ་འདིས་རྩེད་ཐང་འཁྱམས་
རྭ་ཆེན་མོའི་གྱང་ལྡེབས་སུ་རྗེ་ཙོང་ཁ་པ་ཆེན་པོའི་འདྲ་སྐུ་བཞེངས་ཤིང་དགའ་
ལྡན་ལྔ་མཆོད་ཀྱི་མཆོད་པ་བཟང་པོ་གསར་དུ་བཙུགས།
དགུང་ལོ་ཉེར་དགུ་བཞེས་སྐབས་ཡབ་ཀྱིས་གཙང་ཕྱོགས་སུ་གདན་
དྲངས་ནས་བཀྲ་ཤིས་ལྷུན་པོར་པཎ་ཆེན་ཡེ་ཤེས་རྩེ་མོའི་དྲུང་དུ་ཕྱག་འབུལ་དང་
དགོན་པར་མང་ཇ་ཞིག་ཕུལ་ཆོག་པ་ཞུས་ཀྱང་དོན་སྨིན་མ་བྱུང་བས་ཕྱིར་ཡབ་
ཀྱི་སར་རྟ་ནག་ཏུ་ཕེབས། དགུང་ལོ་སོ་བཞིའི་སྐབས་རྒྱལ་རི་བྱང་ཆུབ་སེམས་
དཔའི་ངོས་སུ་ཐེག་ཆེན་ཕོ་བྲང་ཞེས་པའི་གཟིམ་ཁང་ཞིག་བཞེངས་ནས་དེར་
གཞི་ཕབ་སྟེ་བཞུགས།
39

ཆོས་འབྱུང་ཀུན་བཏུས།
དགུང་གྲངས་སོ་ལྔ་བཞེས་སྐབས། རབ་བྱུང་དགུ་པའི་ས་སྦྲུལ། ཕྱི་
ལོ་ ༡༥༠༩ ལོར་དྭགས་སྟོད་རྒྱལ་དུ་དཔལ་ལྡན་དམག་ཟོར་མའི་བླ་མཚོར་
མཇལ་བར་ཕེབས་ཏེ་ལྷ་མོའི་བླ་མཚོའི་ཉེ་འགྲམ་དུ་བཀའ་གདམས་གླེགས་བམ་
ལས་ལུང་བསྟན་པའི་དཔའ་བོ་མཁའ་འགྲོ་སྤྲིན་བཞིན་དུ་འདུ་བའི་གནས་སྦས་
པའི་ཡུལ་དུ། ཆོས་རྒྱལ་ཨ་མོ་གྷས་སྦྱིན་བདག་མཛད་དེ། ཆོས་འཁོར་རྒྱལ་
ལེགས་བཤད་སྒྲོག་པའི་དགའ་ཚལ་བཀྲ་ཤིས་ལྷུན་གྱིས་གྲུབ་པའི་དགོན་པ་གསར་
ཏུ་ཕྱག་བཏབ་སྟེ་གཙུག་ལག་ཁང་ཀ་བ་བརྒྱད་ཅུ་གྱ་གཉིས་ཅན་ཞིག་བཞེངས་
པའི་འགྲམ་བཏིང་བའི་ཚེ། དགེ་འདུན་དར་ཞེས་པ་ཞིག་གིས་འགྲམ་བྲུས་པའི་
འོག་ནས་དུང་གཡས་འཁྱིལ་རང་བྱོན་ཞིག་དང་། རྡོ་པད་འདབ་ཅན་བཞིའང་
བྱུང་ངོ་། །རྡོ་དེ་དག་བུམ་གཏེར་དང་བཅས་ཏེ་སླར་ཟུར་བཞིར་འགྲམ་འོག་
ཏུ་ཆུད་པར་བྱས། ལོ་གསུམ་གྱི་ནང་ལེགས་པར་གྲུབ་བོ། །
དགུང་ལོ་སོ་བདུན་བཞེས་པའི་ཚེ་དེང་དུས་ཀྱང་ལྷ་མོའི་བླ་མཚོ་ཞེས་
མ་འོངས་ལུང་བསྟན་དུ་གཟུགས་སྣང་སྣ་ཚོགས་འཆར་བའི་མཚོ་ཡ་མཚན་པ་
དེའི་གནས་སྒོ་དེ་དུས་ཕྱེ་བར་མཛད་དོ། །པཎ་ཆེན་ཡེ་ཤེས་རྩེ་མོས་གདན་ཞུས་
ལྟར་བཀྲ་ཤིས་ལྷུན་པོའི་མཁན་སློབ་དཀའ་རབ་འབྱམས་པ་དགེ་འདུན་མང་གིས་
གསོལ་བ་བཏབ་པས། བཀྲ་ཤིས་ལྷུན་པོའི་ཁྲི་ཐོག་ལྔ་པར་ཕེབས་ནས། གདན་
ས་ལོ་དྲུག་ལ་ཆོས་ཀྱིས་བསྐྱངས།
དགུང་གྲངས་ཞེ་གསུམ་ལ་ཕེབས་སྐབས། མེ་གླང་། ཕྱི་ལོ་ ༡༥༡༧
ལོར་འབྲས་སྤུངས་སྤྱི་སོའི་ཞུ་འབུལ་དང་། མི་དབང་སྣེ་གདོང་ངག་དབང་
བཀྲ་ཤིས་གྲགས་པའི་བསྐོ་འཇའ་དང་བཅས་དབུས་སུ་ཕེབས་ཏེ། འབྲས་སྤུངས་

རབ་བྱེད་སོ་དྲུག་པ།
ཀྱི་གདན་ས་དགུ་པ་མཛད་པ་དང་། རྒྱལ་དུ་དགེ་འདུན་བརྒྱ་ཕྲག་མང་པོ་ཚོགས་
པ་ལ་ཆོས་འཁོར་བཙུགས་པ་ནས་བཟུང་། ལོ་ལྟར་དགུན་དཔྱིད་གཉིས་ལ་
འབྲས་སྤུངས་སུ་བཞུགས་པ་དང་། དབྱར་སྟོན་གཉིས་ལ་རྒྱལ་དུ་བཞུགས་
ནས་རྒྱལ་བའི་བསྟན་པ་རྒྱ་ཆེར་སྤེལ་བར་མཛད། ཅེས་བཤད།
སྔོན་འཇམ་མགོན་བླ་མ་ཙོང་ཁ་པ་ཆེན་པོས་ལྷ་སའི་ལྷ་ལྡན་སྨོན་ལམ་
ཆེན་མོ་གསར་འཛུགས་མཛད་པ་ནས་ལོ་ངོ་དགུ་བཅུ་གོ་གཅིག་གི་རིང་དུ་སྨོན་
ལམ་རྒྱུན་ཆགས་སུ་འཚོགས་ནའང་། རྗེ་དགེ་འདུན་རྒྱ་མཚོ་སྐུ་ན་གཞོན་པའི་
སྐབས་དགུང་ལོ་ཉེར་བཞི་ལ་སོན་པ་ས་རྟ། ཕྱི་ལོ་ ༡༩༩༨ ལོ་ནས་བཟུང་
དཔོན་དང་གྲུབ་མཐའི་ཕྱོགས་ཞེན་གྱི་རྐྱེན་ལས་གསང་ཕུ་པ་དང་། ཀརྨ་པ་
སོགས་སྨོན་ལམ་གྱི་ཚོགས་ལ་ཞུགས་པ་ལས། སེ་འབྲས་གཉིས་ལྷ་ལྡན་སྨོན་
ལམ་ཆེན་མོའི་ཚོགས་ལ་ཕེབས་མི་ཆོག་པའི་ཁྲིམས་བཅས་ནས། ས་སྟག ཕྱི་
ལོ་ ༡༥༡༨ བར་ལོ་ཉི་ཤུ་ཐམ་པའི་རིང་སོང་བ་ན། རྗེ་འདིའི་དགུང་གྲངས་
ཞེ་བཞི་ལ་ཕེབས་པ། ས་སྟག ཕྱི་ལོ་ ༡༥༡༨ ལོར་རྗེ་ཉིད་ཀྱིས་ཕག་གྲུ་སྡེ་
སྲིད་ལ་སེ་འབྲས་གཉིས་ལྷ་ལྡན་སྨོན་ལམ་ཆེན་མོའི་ཚོགས་ལ་ཕེབས་ཆོག་པའི་
སྐོར་སྙན་སེང་ཞུས་དོན་ལྟར་བཀའ་འཁྲོལ་བྱུང་བས། འབྲས་སྤུངས་ནས་
དགེ་འདུན་ཕྱེད་དང་ཉིས་སྟོང་ཙམ་དང་། སེ་ར་ནས་སུམ་བརྒྱར་ཉེ་བ་ཙམ་
ཕེབས་ཏེ་སླར་ཡང་ལྷ་ལྡན་སྨོན་ལམ་ཆེན་མོ་ལ་འཚོགས་རྒྱུའི་སྐལ་བ་བྱུང་ཞིང་།
རྗེ་འདིས་སྨོན་ལམ་ཆེན་མོའི་ཚོགས་དབུར་མཛད་དེ་དགེ་ཚོགས་རྒྱ་ཆེན་པོ་
བསྒྲུབས་སོ། །དེ་དུས་སྣེ་གདོང་གི་མི་དབང་གོང་མ་ཆེན་པོ་བཀྲ་ཤིས་གྲགས་
པས་འབྲས་སྤུངས་སུ་ཡོད་པའི་གཞིས་ཀ་རྡོ་ཁང་སྔོན་མོར་གྲགས་པ་དེ། རྗེ་

ཆོས་འབྱུང་ཀུན་བཏུས། 
འདི་ལ་ཕུལ་རྗེས་རྟེན་འབྲེལ་གྱིས་མིང་དགའ་ལྡན་ཕོ་བྲང་དུ་བསྒྱུར། དགུང་
ལོ་ཞེ་དགུ་ལ་ཕེབས་དུས་ཆོས་འཁོར་རྒྱལ་དུ་གསེར་ཟངས་ལས་བཞེངས་པའི་
རྗེ་བཙུན་བྱམས་པ་མགོན་པོའི་སྐུ་མཐོ་བཅུའི་ཚད་དང་ལྡན་པ་ཞིག་གཙུག་ལག་
ཁང་གི་རྟེན་གྱི་གཙོ་བོར་གསར་དུ་བཞེངས། དགུང་གྲངས་ང་གཅིག་ཤིང་བྱ།
ཕྱི་ལོ་ ༡༥༢༥ ལོར་སྡེ་སྲིད་ངག་དབང་བཀྲ་ཤིས་གྲགས་པ་སོགས་ཀྱིས་གསོལ་
བ་བཏབ་པ་བཞིན་སེ་ར་ཐེག་ཆེན་གླིང་གི་གདན་ས་ཡང་མཛད། དགུང་ལོ་རེ་
དྲུག་སྐབས་འོན་མངའ་རིས་གྲྭ་ཚང་དུ་ཆོས་གྲྭ་བཙུགས། །
གཞན་ཡང་། རྗེ་འདིས་ཁྱིམ་པའི་སྐྱེ་བོ་རྣམས་རབ་བྱུང་བསྙེན་རྫོགས་
ཀྱིས་རྒྱལ་བའི་བསྟན་པ་ལ་བཙུད་པའི་ཚུལ་ནི། ཐོག་མར་འཕྱོངས་རྒྱས་དང་
རྩེད་ཐང་སོགས་སུ་ཆོས་འཆད་པ་ནས་བཟུང་འདི་བར་ཁོང་གིས་མཁན་སློབ་
མཛད་ནས་དགེ་ཚུལ་བརྒྱ་ཕྲག་མང་པོ་བསྙེན་པར་རྫོགས་པ་ལའང་ཞིབ་ཏུ་
བསྡོམས་ན་སུམ་སྟོང་བརྒལ་བ་ཙམ་བྱུང་གསུངས་སོ། །
མདོར་ན། སྔ་ཕྱིར་བཀྲ་ཤིས་ལྷུན་པོ་དང་། འབྲས་སྤུངས། སེ་ར་
གསུམ་གྱི་མཁན་པོ་མཛད་ནས་བཤད་སྒྲུབ་ཀྱི་བསྟན་པ་སྒོ་ཀུན་ནས་རྒྱས་པར་
མཛད་དོ། །
རྗེ་འདིའི་གསུང་པོ་ཏི་གསུམ་བཞུགས་པ་ལས། པོད་དང་པོའི་ནང་དུ་
རྗེ་རང་ཉིད་ཀྱི་རྣམ་ཐར་སོགས་རྣམ་ཐར་གྱི་སྐོར་དང་། བསྟོད་ཚོགས་ཀྱི་
སྐོར། ཞལ་གདམས་མགུར་མའི་སྐོར། བླ་མའི་རྣལ་འབྱོར་བླ་མ་མཆོད་
པའི་ཁྲིད་ཀྱི་སྐོར། མཚན་བརྗོད་ཀྱི་རྒྱ་ཆེར་བཤད་པ་རྡོ་རྗེའི་རྣལ་འབྱོར་གྱི་
དེ་ཉིད་སྣང་བྱེད་ཉི་མ་དང་། གསང་འདུས་བསྐྱེད་རིམ་བཅས་བཞུགས་སོ། །

རབ་བྱེད་སོ་དྲུག་པ།
པོད་གཉིས་པའི་ནང་དུ། འཇིགས་བྱེད་བསྐྱེད་རིམ་གསལ་སྒྲོན་དང་།
ནཱ་རོ་ཆོས་དྲུག་གི་དམིགས་རིམ། འཁོར་ལོ་སྡོམ་པའི་བསྐྱེད་རིམ། དྲིལ་བུ་
ལུགས་ཀྱི་འཁོར་ལོ་སྡོམ་པའི་རྫོགས་རིམ། ཡི་དམ་སྒྲུབ་སྐོར་དང་རྗེས་གནང་
གི་རིམ་པ། སྦྱིན་སྲེག རབ་གནས། གནས་བརྟན་ཕྱག་མཆོད་སོགས་དང་།
དྲང་ངེས་དཀའ་འགྲེལ་དགོངས་པ་རབ་གསལ་དང་། དབུ་མའི་རྣམ་བཤད་
དགོངས་པ་རབ་གསལ་སོགས་བཞུགས། །
པོད་གསུམ་པའི་ནང་དུ། སྟོང་ཉིད་བདུན་ཅུ་པའི་རྣམ་བཤད་དང་། རྟེན་
འབྲེལ་བསྟོད་པའི་ཚིག་དོན་གསལ་བྱེད། སྒྲོལ་མ་ཉེར་གཅིག་གི་རྣམ་བཤད།
གྲུབ་མཐའ་རྒྱ་མཚོར་འཇུག་པའི་གྲུ་རྫིངས། དགེ་སློང་གི་བསླབ་བྱ། འཇམ་
དབྱངས་ཨ་ར་པ་ཙ་ནའི་སྒྲུབ་ཐབས་དང་རྗེས་གནང་། ཆབ་ཤོག་སྙན་ངག་
སོགས་ཀྱི་སྐོར་དང་། སྨོན་ལམ་བདུན་ཅུ་པའི་ཊཱིཀྐ་བཅས་བཞུགས་སོ། །
གསུང་ལས་སྐྱེས་པའི་སློབ་མ་ཡང་ཁྲི་རིན་པོ་ཆེ་བདེ་བ་ཅན་པ་དང་།
ཆོས་རྗེ་དགེ་ལེགས་དཔལ་བཟང་སོགས་མང་དུ་བྱོན། དགུང་ལོ་རེ་བདུན་པ་
ཆུ་སྟག ཕྱི་ལོ་ ༡༥༤༢ ལོའི་བོད་ཟླ་གསུམ་པའི་ཚེས་བརྒྱད་ཀྱི་སྐྱ་རེངས་
དང་པོ་ཤར་བ་ན། འབྲས་སྤུངས་དགའ་ལྡན་ཕོ་བྲང་དུ་སྐུ་བདེ་བར་གཤེགས་
པའི་ཚུལ་བསྟན་ཏོ། །རྒྱལ་དབང་སྐུ་ཕྲེང་གཉིས་པ་དགེ་འདུན་རྒྱ་མཚོའི་རྣམ་
པར་ཐར་པ་མདོ་ཙམ་ཞིག་བརྗོད་ཟིན་ཏོ། །
༣༽ རྒྱལ་དབང་སྐུ་ཕྲེང་གསུམ་པ་བསོད་ནམས་རྒྱ་མཚོ།
རྒྱལ་དབང་སྐུ་ཕྲེང་གསུམ་པ་བསོད་ནམས་རྒྱ་མཚོ་ནི། ལྷ་སའི་ཉེ་འགྲམ་
སྐྱིད་ཤོད་སྨད་སྟོད་ལུང་མདའ་སྐྱར་བོ་རྩེ་ཁང་གསར་གོང་དུ་སད་མི་མི་བདུན་

ཆོས་འབྱུང་ཀུན་བཏུས།
གྱི་ནང་ཚན། རྨ་རིན་ཆེན་མཆོག་གི་རིགས་རུས་ལས་བྱུང་བའི་ཡབ་སྡེ་པ་
རྣམ་རྒྱལ་གྲགས་པ་དང་། ཡུམ་དཔལ་འཛོམས་བུ་ཁྲིད་གཉིས་ཀྱི་སྲས་སུ་རབ་
བྱུང་དགུ་པའི་ཆུ་ཡོས་བོད་ཟླ་དང་པོའི་ཚེས་བཅོ་ལྔ་ཕྱི་ལོ་ ༡༥༤༣ ལོར་སྐུ་
འཁྲུངས། ཟས་ཀྱི་ཐོག་མར་ར་མ་དཀར་མོའི་འོ་མ་ཞལ་དུ་གསོལ་བས། མཚན་
ལ་ར་ནུ་སྲི་ཆོད་དཔལ་བཟང་པོ་ཞེས་གསོལ།
དགུང་ལོ་གསུམ་པ་ཤིང་སྦྲུལ། ཕྱི་ལོ་ ༡༥༤༥ ལོར་ཆོས་སྡེ་ཆེན་
པོ་སྐྱོར་མོ་ཀླུང་དུ་ཕེབས་པ་ན་ཉིད་ཀྱི་ཀུན་སྤྱོད་སོགས་ནི། རྒྱལ་བ་དགེ་འདུན་
རྒྱ་མཚོའི་དུས་ཀྱི་མཛད་པ་རྣམ་ཐར་རྗེས་སུ་དྲན་ཏེ་དེ་དང་དེའི་ངང་ཚུལ་ཁོ་
ན་མཛད་ཅིང་། ཞལ་ནས་ཀྱང་དེ་བཞིན་དུ་གསུངས་པ་ཞིག་བྱུང་བས་དགེ་
འདུན་རྒྱ་མཚོའི་ཡང་སྲིད་དུ་གྲགས་ཤིང་ཀུན་ཀྱང་དད་པར་གྱུར། །
དཔོན་ས་གདུང་རྒྱུད་རིན་པོ་ཆེ་བསོད་ནམས་གྲགས་པ་རྒྱལ་མཚན་གྱིས་
གཞིས་ཀར་སྤྱན་དྲངས་པས་སྔོན་གནས་རྗེས་དྲན་སོགས་ཐོགས་མེད་དུ་གསུངས་
པས་སྐྱེ་བོ་ཐམས་ཅད་ཡིད་རང་དབང་མེད་པར་དད་པའི་ས་ལ་བཀོད།
སྐབས་དེར་པཎ་ཆེན་བསོད་ནམས་གྲགས་པས་ཇོ་བོ་ཡབ་སྲས་ཀྱི་གླེགས་
བམ་བུ་ཆོས་གསུངས་པའི་ཚེ། གཟིམ་ཁང་ནས་གསན་པས་ཆོས་གྲྭའི་ཕྱོགས་
སུ་གཟིགས་ནས། ཆོས་རྗེ་བསོད་ནམས་གྲགས་པས་ངའི་རྣམ་ཐར་འཆད་ཀྱིན་
ཡོད་གསུངས་པས། དེར་ཡོད་པའི་སྐྱེ་བོ་ཀུན་གྱིས་འབྲོམ་སྟོན་ཆོས་ཀྱི་རྒྱལ་
པོ་སླར་བྱོན་པ་གདོན་མི་ཟའོ་ཞེས་མཐུན་པར་གླེང་ངོ་། །དེ་ལྟར་སྔོན་གནས་
རྗེས་དྲན་སོགས་གྲུབ་པའི་རྟགས་མཚན་སོགས་ཀྱི་གཏམ་དང་ཀུན་སྤྱོད་ཡ་མཚན་
པ་ཤིན་ཏུ་མང་པས་གཞན་དུ་བལྟ་བར་བྱོས་ཤིག་

རབ་བྱེད་སོ་དྲུག་པ།
དགུང་ལོ་བཞི་པ་མེ་རྟ། ཕྱི་ལོ་ ༡༥༢༦ ལོར་དྲུང་ཆེན་གསུང་རབ་
དང༌། འབྲས་སྤུངས་བླ་སྤྱི་རྣམས་ནས་སྒོ་ཀུན་ནས་ལུང་བརྟགས་གཅིག་ཏུ་
མཐུན་ཏེ་རྒྱལ་བ་དགེ་འདུན་རྒྱ་མཚོའི་ཡང་སྲིད་འཁྲུལ་མེད་དུ་ངོས་འཛིན་མཛད་
དེ་དཔལ་ལྡན་འབྲས་སྤུངས་སུ་གདན་དྲངས་ནས་བླ་བྲང་གི་བཞུགས་ཁྲིར་མངའ་
གསོལ། ཐོག་མར་གཟིམས་ཆུང་ཉི་འོད་འཁྱིལ་བར་དབུས་སུ་སེང་ཁྲི་གཉིས་
བཤམས་ཏེ་གཡས་སུ་པཎ་ཆེན་བསོད་ནམས་གྲགས་པ་དང་། གཡོན་དུ་ཐམས་
ཅད་མཁྱེན་པ་ཉིད་བཞུགས། དེ་ནས་སློབ་དཔོན་རིན་པོ་ཆེ་བསོད་ནམས་གྲགས་
པའི་དྲུང་དུ། དགེ་བསྙེན་གྱི་སྡོམ་པ་བཞེས་ཏེ། མཚན་བསོད་ནམས་རྒྱ་མཚོ་
དཔལ་བཟང་པོ་བསྟན་པའི་ཉི་མ་ཕྱོགས་ཐམས་ཅད་ལས་རྣམ་པར་རྒྱལ་བ་ཞེས་
གསོལ། ལོ་དེ་ནས་བཟུང་ཕྱག་བྲིས་དང་འབྲི་ཀློག་སོགས་ལ་སྦྱངས་པའི་དབུ་
བཙུགས་ཏེ་ཚེགས་མེད་དུ་མཁྱེན།
དགུང་ལོ་བདུན་ལ་ཕེབས་སྐབས་ས་བྱ་ལོའི་ས་ག་ཟླ་བ། ཕྱི་ལོ་ ༡༥༤༩
ལོར་པཎ་ཆེན་བསོད་ནམས་གྲགས་པས་མཁན་པོ། གསང་ཕུ་ཆོས་རྗེ་ལེགས་
པ་དོན་གྲུབ་ཀྱིས་ལས་སློབ། ཤར་རྩེ་ལེགས་དོན་པས་དུས་བསྒོ་བ་མཛད་དེ།
དགེ་ཚུལ་གྱི་སྡོམ་པ་བཞེས། པཎ་ཆེན་བསོད་ནམས་གྲགས་པའི་སྤྱན་སྔར་
ཚེ་དབང་གྲུབ་རྒྱལ་མ་དང་། རྣམ་སྲས་སེར་ཆེན། འདོད་ཁམས་དབང་མོ་
སོགས་ཀྱི་དབང་དང་རྗེས་གནང་། ཆོས་རྗེ་ལེགས་པའི་དོན་གྲུབ་ཀྱི་དྲུང་དུ་
འཇིགས་བྱེད་སྔགས་བཏུ། ཤར་རྩེ་ལེགས་པ་དོན་གྲུབ་ཀྱི་དྲུང་ནས་འཇམ་
དབྱངས་དཀར་པོའི་རྗེས་གནང་སོགས་མདོ་སྔགས་ཀྱི་ཟབ་ཆོས་མང་དུ་གསན།
ཆོས་སྡེ་རྣམས་སུ་གསུང་ཆོས་ཀྱང་བསྩལ་པར་བཤད།
45

ཆོས་འབྱུང་ཀུན་བཏུས།
དགུང་ལོ་བདུན་ཡན་ལ་སྐྱབས་འགྲོ་འབུམ་ཕྲག་བཞི། ཚེ་དཔག་མེད་
ཀྱི་སྔགས་འབུམ་ཕྲག་བཅུ་གསུམ། དབྱངས་ཅན་མའི་བསྙེན་པ་ས་ཡ་ལྔ་ཞལ་
འདོན་དུ་བསགས་པར་མཛད། དགུང་ལོ་བཅུ་པ་ཆུ་བྱི། ཕྱི་ལོ་ ༡༥༥༥ ལོར་
འབྲས་སྤུངས་དགོན་གྱི་དགེ་འདུན་མང་མང་ནས་གསོལ་བ་བཏབ་པ་ལྟར་དགོན་
པའི་ཁྲི་ཐོག་བཅུ་གཉིས་པར་ཕེབས་ཤིང་། དེའི་ཕྱི་ལོར་ལྷ་ལྡན་སྨོན་ལམ་ཆེན་
མོའི་ཚོགས་དབུར་ཕེབས་ཏེ་སྐྱེས་རབས་སོ་བཞི་པའི་གསུང་ཆོས་དང་སྨོན་ལམ་
སོགས་ཀྱི་ཕྱག་སྲོལ་བཞིན་མཛད།
དགུང་ལོ་བཅུ་གཅིག་ཡན་ལ་གུར་དྲག་གི་སྔགས་འབུམ་ཕྲག་ཉིས་བརྒྱ་
བཟླས་པར་མཛད། དགུང་ལོ་བཅུ་གསུམ་པའི་ཐོག་ཆོས་འཁོར་རྒྱལ་དུ་ཕེབས།
ཡེ་ཤེས་ཁྱུང་ནག་གི་སྔགས་འབུམ་གཅིག་བཟླས། ལོ་དེར་ཡང་འབྲས་སྤུངས་
སུ་དམིགས་བརྩེ་མ་འབུམ་ཕྲག་བཞི་བཅས་བཟླས།
དགུང་ལོ་བཅུ་བཞི་པ་མེ་འབྲུག ཕྱི་ལོ་ ༡༥༥༦ ལོར་ཡར་ཀླུང་དུ་
སྣེ་གདོང་པ་དང་། འཕྱོངས་རྒྱས་ནང་སོ་གཉིས་མ་མཐུན་པར་གཡུལ་འཁྲུག་
ཆེན་པོ་ལངས་པས་བར་འདུམ་དུ་ཕེབས་ཏེ་མི་འཇིགས་སྲོག་གི་སྐྱབས་སྦྱིན་གྱིས་
རྩོད་པ་ཆོས་ཕྱོགས་སུ་ཞི་བར་མཛད་པས་ཀུན་གྱིས་དད་བཀུར་གྱི་ཡུལ་དུ་གྱུར།
འཕགས་སྡེ་ལོ་ཙཱ་པ་སྔགས་རམས་པ་དགེ་འདུན་བཀྲ་ཤིས་འབྲས་སྤུངས་
སུ་གདན་དྲངས་ཏེ། དབང་ལུང་རྗེས་གནང་། རྒྱུད་སྡེའི་བཤད་བཀའ། བཀའ་
གཏད་བསྙེན་སྒྲུབ། ལས་སྦྱོར་སོགས་འཕྲིན་ལས་རྣམ་བཞིའི་ཕྱག་བཞེས། གར་
ཐིག་དབྱངས་གསུམ་གཏོར་བཟོ་རྡོར་དྲིལ་བསྣམས་ཚུལ་ཚུན་ཆད་ཀྱི་ཕྱག་ལེན་
ཕྲ་རགས་མཐའ་དག་ཞིབ་པར་གསན་སྦྱངས་ལེགས་པར་མཛད་ཅིང་།

རབ་བྱེད་སོ་དྲུག་པ།
བསྐྱེད་རྫོགས་ཀྱི་ཆོས་བཀའ་ཅི་རིགས་གསན་པའི་ཚུལ་ནི། སྤྱན་རས་
གཟིགས་བཅུ་གཅིག་ཞལ་དང་དོན་ཞགས། ཚེ་དཔག་མེད་ལྷ་དགུ། དེ་ནས་
རིམ་གྱིས་རྡོ་རྗེ་འཕྲེང་བའི་དབང་། ཀྲི་ཡ་ས་མི་ཙ་དང་གཅིག་ཏུ་བསྲེས་པའི་
དཀྱིལ་འཁོར་ཞེ་ལྔ་ས་བཟང་འཕགས་པ་ནས་དབང་གི་ཆུ་བོ་གཅིག་ཏུ་འདྲེས་
པ་རྣམས་རྫོགས་པར་གསན། །
གཞན་ཡང་། ཟུར་བཀའི་དབང་འདུས་པ་འཕགས་ལུགས་དང་། ཡེ་
ཤེས་ཞབས་ལུགས། བདེ་མཆོག་ལུ་ཧི་བ། སམྦུ་ཊ། ཀྱི་རྡོར། འཇིགས་
བྱེད། གཤེད་དམར། འཁོར་ཆེན། གཏུམ་པོ་ཁྱུང་ཉི་ཤུ་རྩ་གཅིག ཁྲོ་བོ་
བཞི་དང་བཅས་པའི་ཉེར་ལྔ། ཀུན་རིག མི་འཁྲུགས་པ། གདུགས་དཀར།
གྲྭ་ལྔ། མེ་ཏྲི་ལུགས་ཀྱི་སྤྱན་རས་གཟིགས། དུས་འཁོར་སོགས་ཀྱི་དབང་།
ཕྱག་རྡོར་ཁྱུང་ལྔ། རྣམ་འཇོམས་སོགས་རྗེས་གནང་གི་སྐོར། ར་པོད། གཤིན་
རྗེའི་འཕྲུལ་འཁོར། དྲུག་ཅུ་པ་སོགས་ཀྱི་ཕྱག་ལེན་མན་ངག་དབང་ལུང་ཁྲིད་
སོགས་མཐའ་ཡས་པ་གསན་པར་མཛད། །
གཞན་ཡང་། རྗེ་འདིས་གྲུབ་ཆེན་དཔལ་ལྡན་རྡོ་རྗེའི་སྤྱན་སྔར་བདེ་
མཆོག་ལུ་ཧི་བའི་དབང་གསན། མངའ་རིས་ལྷ་བཙུན་བསོད་ནམས་དཔལ་
བཟང་ལ་དུས་འཁོར་སྐར་རྩིས་ཀྱི་སྐོར་དང་། འདོད་ཁམས་དབང་ཕྱུག་མའི་
བཀའ་ཆོས་འགའ་ཞིག་གསན་པར་མཛད།
གཞན་ཡང་། རིན་པོ་ཆེ་ཀུན་བཟང་རྩེ་བའི་དྲུང་དུ་ས་ཕུར་ལྷ་ཁྲའི་སྟོད་
ལས་བྱང་ཆུབ་སྒྲུབ་པ་དང་སྨད་ལས་གདུག་པ་སྒྲོལ་བའི་དབང་གཏེར་ཁ་འོག་
མའི་བླ་མ་གསང་འདུས་ཀྱི་དབང་ལུང་། དུམ་བརྒྱ་ཞང་ཁྲོམ་གྱི་ཟབ་གཏེར་
42

ཆོས་འབྱུང་ཀུན་བཏུས།
འཇམ་དཔལ་ཕྱག་རྒྱ་ཟིལ་གནོན་གྱི་ལུང་མན་ངག་དང་བཅས་པ། འཇམ་དཔལ་
ཁྲོ་ཆུ་དུག་སྡོང་གི་སྐོར། འཆར་ཁ་གནམ་སྐས་མ། རྡོ་རྗེ་ལེགས་པ། གཏེར་
ཁ་གོང་མའི་དྲག་དམར་གྱི་སྐོར་སོགས་སྔ་འགྱུར་རྙིང་མའི་ཆོས་སྐོར་མང་དུ་
གསན་པ་སོགས་གསན་རྒྱ་དང་གཟིགས་རྒྱ་ཆེའོ། ། །
དགུང་ལོ་བཅུ་དྲུག་བཞེས་པ་ཕྱི་ལོ་ ༡༥༥༨ ས་རྟ་ལོའི་ཟླ་བ་ལྔ་པའི་
ནང་སེ་ར་ཐེག་ཆེན་གླིང་གི་ཁྲི་ཐོག་བཅོ་ལྔ་པར་ཕེབས་ཏེ་གླེགས་བམ་རིན་པོ་ཆེ་
དགེ་འདུན་འདུས་ཚོགས་ལ་གསུང་ཆོས་སུ་གནང་། དགུང་ལོ་བཅུ་བདུན་པའི་
ཐོག་སྣེའུ་གདོང་པའི་དབུ་བླར་གྱུར། །
དགུང་ལོ་ཉེར་གཅིག་ལ་ཕེབས་སྐབས་ཆུ་ཕག་ལོའི་དཔྱིད་དུས་ཕྱི་
ལོ་ ༡༥ ༦༣ ལོར་སེ་འབྲས་དགའ་གདོང་སོགས་ཀྱི་དགེ་འདུན་པ་རྣམས་
ལ་དབྱར་དུས་ཆུ་ལོག་གི་གནོད་པ་འགོག་པའི་ཆེད་དུ་ལྷ་སར་ཆུ་རགས་བརྩིག་
པའི་ཞལ་བཀོད་གནང་བས་ཆུས་གནོད་པ་ལས་བསྐྱབས་ཏེ་ལོ་ཏོག་སོགས་
ལ་ཕན་པ་ཆེན་པོ་བྱུང་། །
ཕྱི་ལོ་ ༡༥༦༤ ལོར་རྗེ་ཉིད་དགུང་ལོ་ཉེར་གཉིས་ལ་ཕེབས་པ་ཤིང་
བྱི་ལོའི་ཧོར་ཟླ་བཞི་པའི་ཚེས་བཅོ་ལྔའི་ཉིན་དགའ་ལྡན་ཁྲི་རབས་ཉེར་གཅིག་
པ་ཟུར་བ་འོལ་ཁ་དགེ་ལེགས་དཔལ་བཟང་པོས་མཁན་པོ། དགའ་ལྡན་ཁྲི་ལས་
ཐོག་པ་ཁྲི་རབས་ཉེར་གཉིས་པ་སེར་སྨད་གྲྭ་ཚང་གི་ཡིག་ཆའི་བདག་པོ་དགེ་འདུན་
བསྟན་པ་དར་རྒྱས་ཀྱིས་ལས་སློབ། དགེ་འཕེལ་ཆོས་རྗེ་ཕྱོགས་ལས་རྣམ་རྒྱལ་
གྱིས་གསང་སྟོན། ལྷ་བཙུན་བསོད་ནམས་དཔལ་བཟང་གིས་དུས་བསྒོ་བ་མཛད་
དེ་ཁ་སྐོང་འོས་པ་དགེ་འདུན་གྲངས་ཚང་གི་དབུས་སུ་བསྙེན་རྫོགས་ཀྱི་སྡོམ་པ་
48

རབ་བྱེད་སོ་དྲུག་པ།
བཞེས་པར་མཛད།
དེ་ནས་སྨྲ་བའི་ཁྱུ་མཆོག་ཀུན་བཟང་རྩེ་བ། ས་སྐྱའི་བློ་གསལ་རྒྱ་མཚོ།
རྗེ་བདེ་བ་ཅན་པ། རྗེ་ཕྱོགས་ལས་རྣམ་རྒྱལ་སོགས་ཀྱི་མདུན་དུ་བཀའ་ཆོས་
མང་དུ་གསན་ཅིང་། གཞུང་ཆེན་མོ་རྣམས་ལའང་གསན་སྦྱོང་ལེགས་པར་
མཛད། དགུང་ལོ་ཉེར་གསུམ་ནས་ལོ་ཤས་རིང་སྨོན་ལམ་ཆེན་མོའི་ཚོགས་
མགོན་དུ་ཕེབས་པའི་ཞར་ལ་སྲོད་དུས་སུ་ཞབས་སྐོར་མཛད་པས་ཞབས་སྐོར་
གྲངས་འབུམ་ཕྲག་བསགས། དགུང་ལོ་ཉེར་ལྔའི་སྟེང་བཀྲ་ཤིས་ལྷུན་པོའི་ཆོ་
འཕྲུལ་སྨོན་ལམ་ཆེན་མོའི་ཚོགས་མགོན་དུ་ཕེབས། དགུང་ལོ་ཉེར་དྲུག་བཞེས་
སྐབས་འབྲས་སྤུངས་སུ་ཕན་བདེ་ལེགས་བཤད་གླིང་གསར་འཛུགས་གནང་།
དགུང་ལོ་ཉེར་བརྒྱད་ལ་ཕེབས་སྐབས་ཆོས་འཁོར་རྒྱལ་གྱི་གདན་སའི་
ཆོས་སྲུང་ཕྱི་ནང་གསང་གསུམ་གྱི་རྟེན་རྣམས་གསར་དུ་བཞེངས། དགུང་
ལོ་སོ་གཅིག་ལ་རྣམ་རྒྱལ་གྲྭ་ཚང་ཕྱག་བཏབ་མཛད། དགུང་ལོ་སོ་གསུམ་ཐོག་
ཡར་ལུང་དུ་དུས་ཟིང་སྐབས་རྗེ་ཉིད་ཀྱིས་ཆིངས་མཛད་ནས་ཞི་བར་མཛད།
དགུང་ལོ་སོ་ལྔ་བཞེས་པ་རབ་བྱུང་བཅུ་པའི་མེ་གླང་། ཕྱི་ལོ་ ༡༥༧༧ ལོར་
ར་ས་འཕྲུལ་སྣང་དུ་ཆོ་འཕྲུལ་གྱི་མཆོད་པ་རྒྱ་ཆེར་སྤེལ། དེ་ནས་ཕ་བོང་ཁ་
པ་དཔལ་འབྱོར་ལྷུན་འགྲུབ་ལ་རབ་བྱུང་བསྒྲུབས་ཤིང་། ཐུགས་རྗེ་ཆེན་པོ་
ཉེ་བརྒྱུད་དང་། འདོད་ཁམས་དབང་ཕྱུག་མའི་རྗེས་གནང་ཐུན་མོང་མ་ཡིན་
པ་དཔལ་ལྡན་ལྷ་མོའི་རྗེས་གནང་ཉེ་བརྒྱུད། ཚེ་དབང་ཉེ་བརྒྱུད་སོགས་ཐུན་
མོང་མ་ཡིན་པའི་ཟབ་ཆོས་དུ་མ་གནང་། ལོ་དེར་སོག་པོ་ཨལ་ཐན་ཆོས་ཀྱི་
རྒྱལ་པོས་གདན་འདྲེན་སྔ་ཕྱིར་ཞུས་པ་ལྟར་བྱང་ཕྱོགས་སོག་ཡུལ་དུ་རིས་མེད་

ཆོས་འབྱུང་ཀུན་བཏུས།
རྒྱལ་བསྟན་སྤྱི་དང་། བྱེ་བྲག་ཞྭ་སེར་ཅོད་པཎ་འཆང་བའི་རང་ལུགས་སྤེལ་
སླད་དུ་ལོ་དེའི་ཧོར་ཟླ་བཅུ་གཅིག་པའི་ཚེས་ཉེར་དྲུག་ཉིན་འབྲས་སྤུངས་ནས་
ཆིབས་ཁ་བསྒྱུར་ཏེ་གདན་ས་ཆེན་པོ་དགའ་ལྡན་རྣམ་པར་རྒྱལ་བའི་གླིང་དུ་ཕེབས།
དེ་ནས་རིམ་གྱིས་འཕན་ཡུལ་གཞུང་བརྒྱུད་བྱང་རྭ་སྒྲེང་རྒྱལ་བའི་དབེན་
གནས་སུ་ཕེབས་པ་ན། དེར་བླ་ཆེན་དཔོན་ཆེན་སོགས་ཕེབས་སྐྱེལ་ལ་ཕེབས་
ནས་ཡོད་པ་དང་། ས་སྐྱོང་བཀྲ་ཤིས་རབ་བརྟན་གྱིས་ཆིབས་ཡོབ་ལ་འཇུས་
ནས། བསྟན་པའི་དཔལ་གྱུར་བླ་མའི་ཞབས་པད་བརྟན། །བསྟན་འཛིན་སྐྱེས་
བུས་ས་སྟེང་ཡོངས་ལ་ཁྱབ། །ཅེས་ཚིག་རྐང་གཉིས་འཕྲལ་རྩོམ་མཛད་པ་ན།
མིག་མཆི་མས་གང་ཞིང་བརྣངས་ཏེ་ཚིག་དེའི་འཕྲོ་གསུང་མ་ཐུབ་པས། རྒྱལ་
དབང་ཉིད་ཀྱི་ཞལ་ནས། བསྟན་པའི་སྦྱིན་བདག་མངའ་ཐང་འབྱོར་བ་
རྒྱས། །བསྟན་པ་ཡུན་རིང་གནས་པའི་བཀྲ་ཤིས་ཤོག །ཅེས་ཆིབས་ཐོག་
ནས་ལྗགས་རྩོམ་མཛད་དེ་རྭ་སྒྲེང་ནས་རིམ་གྱིས་ཕེབས་ཏེ། ས་སྟག་ལོར་ཉ་
ཚོ་སྟོད་དུ་ཕེབས། དེར་དགོན་པས་གཙོས་སེར་སྐྱ་མང་པོ་འདུས་ཚོགས་ལ་
བླ་མའི་རྣལ་འབྱོར་དང་ཡི་གེ་དྲུག་མའི་ལུང་གནང་ཞིང་། རབ་བྱུང་བསྙེན་
རྫོགས་སྟོང་ཕྲག་ཏུ་ཉེ་བ་བསྒྲུབས། སྔར་མེ་ཡོས་ལོར་ནང་སོ་བྱང་བ་དཔོན་
བློན་གྱིས་གཉལ་དུ་གདན་དྲངས། ཡར་ཀླུང་བརྒྱུད་རིམ་གྱིས་ལྷོ་བརྒྱུད་དུ་ཕེབས།
དེར་དབང་དང་བཀའ་ཆོས་གནང་ཞིང་། རབ་བྱུང་བསྙེན་རྫོགས་སྟོང་ཕྲག་
ལྷག་བསྒྲུབས་ཏེ་བསྟན་པའི་གཞི་བཙུགས། ཉ་ཚོ་སྟོད་དུ་ཕེབས་པའི་བཞུགས་
ཁྲིའི་རྒྱབ་ཡོལ་གྱི་རྡོ་ལ་ཐུགས་རྗེ་ཆེན་པོ་ཕྱག་བཞི་པའི་སྐུ་བརྙན་རང་བྱོན་དང་།
ཆིབས་པ་གཡང་འཛིན་གྱི་དབྱིབས་གསལ་བར་བྱུང་བར་བཤད་དོ། །

རབ་བྱེད་སོ་དྲུག་པ།
དེ་ནས་སོག་པོ་ཨལ་ཐན་རྒྱལ་པོ་དང་རྒྱལ་དབང་བསོད་ནམས་རྒྱ་མཚོ་
རྣམ་གཉིས་ཞལ་མཇལ། གནས་དེར་གཙུག་ལག་ཁང་བཞེངས་པའི་ས་འདུལ་
མཛད་དེ། བོད་རྒྱའི་བཟོ་བོ་མཁས་པ་དུ་མ་བསྡུས་ནས་གཙུག་ལག་ཁང་དང་།
ཕོ་བྲང་རྒྱ་ཕིབས་དང་ལྡན་པ་བཞེངས་པ། ལྕགས་རི་རིམ་པ་གསུམ་གྱིས་བསྐོར་
བ་མིང་ལ་ཐེག་ཆེན་ཆོས་འཁོར་གླིང་ཞེས་བཏགས། དེ་ནས་རབ་གནས་མཛད་
དེ་དགའ་སྟོན་གྱི་འབུལ་བ་ལ་ཁྲོམ་ཟིལ་གནོན་གྱི་སྐུ་བེར་གྱིས་ཐོག་དྲངས་ཏེ་
འབུལ་བ་མང་དུ་ཕུལ། དེ་སྐབས་སྟོང་འཁོར་ཡོན་ཏན་རྒྱ་མཚོ་ལ་བསྙེན་རྫོགས་
བསྒྲུབས་ཤིང་འདོད་ཆོས་མང་པོ་གསུངས། དེ་ནས་སོག་པོའི་ཆོས་རྒྱལ་ཨལ་
ཐན་གྱི་དབུ་བླར་གྱུར་ནས་རྗེ་ཉིད་ལ་མི་རིགས་མི་གཅིག་པ་དུ་མའི་དབུས་སུ་
གསེར་ལས་གྲུབ་པའི་དབུ་རྒྱན། བུམ་པ། རིགས་ལྔའི་ཕྱག་མཚན་སོགས་
དབང་ཆས་ཀྱི་རིགས། གསེར་སྲང་བརྒྱ་ལས་གྲུབ་པའི་ཐམ་ཀ་ཁ་རིས་ལ་རྡོ་
རྗེ་འཆང་ཏཱ་ལའི་བླ་མའི་ཐམ་ཀ་རྒྱལ་ཞེས་པ་ཞིག་དང་། ཏཱ་ལའི་བླ་མ་བཛྲ་
དྷ་ར་ཞེས་ཁྱབ་བདག་རྡོ་རྗེ་འཆང་གི་མཚན་བསྟོད་ཕུལ། དེ་ནས་བཟུང་རྒྱལ་
དབང་སྐུ་ཕྲེང་རིམ་བྱོན་ལ་ཏ་ལའི་བླ་མ་སྟེ་རྒྱ་མཚོའི་བླ་མ་ཞེས་མཚན་སྙན་
གྲགས། ༧གོང་ས་རྒྱལ་བའི་དབང་པོ་མཆོག་ནས་ཨལ་ཐན་ཆོས་ཀྱི་རྒྱལ་པོ་
ལྷའི་ཚངས་པ་ཞེས་པའི་མཚན་གནང་།
སོག་ཡུལ་དུ་དམ་པའི་ཆོས་ཀྱི་འཁོར་ལོ་རྒྱ་ཆེར་བསྐོར། སོག་པོ་བརྒྱ་
ཕྲག་མང་པོ་རབ་ཏུ་བྱུང་ནས་བསྟན་ལ་བཙུད། ཕྱུགས་ཀྱི་མཆོད་སྦྱིན་བྱེད་
པའི་ཡུལ་སྲོལ་ངན་པ་དེ་བཅོས་པར་མཛད། རབ་བྱུང་བཅུ་པའི་ལྕགས་འབྲུག
ཕྱི་ལོ་ ༡༥༨༠ ལོར་ལི་ཐང་དུ་དགའ་ལྡན་ཐུབ་བསྟན་ཆོས་འཁོར་གླིང་ཕྱག་
_51

ཆོས་འབྱུང་ཀུན་བཏུས།
འདེབས་མཛད་དེ་ཐུབ་ཆེན་འགྲན་ཟླ་དང་བྲལ་བ་སོགས་རྟེན་དང་བརྟེན་པ་བཅས་
ལེགས་པར་བཞེངས། དགུང་ལོ་སོ་དགུ་བཞེས་པ་ལྕགས་སྦྲུལ། ཕྱི་ལོ་ ༡༥༨༡
ལོར་ཆབ་མདོ་བ་རྣམས་ཀྱིས་གདན་འདྲེན་ཞུས་པའི་ཕེབས་ལམ་དུ་རྒྱ་བཟས་
ཕྱག་གིས་བཟོས་པའི་རྣམ་སྣང་གི་སྐུ་ལ་མཇལ་བ་ན། དེ་རྣམ་སྣང་དངོས་སུ་
གྱུར་ནས་དབུ་གཙུག་ནས་འོད་ཟེར་རྣམ་པ་ལྔ་འཕྲོ་བ་དང་། ཐུགས་ཀ་ནས་
མགོན་པོ་གུར་ཞི་བའི་ཆས་ཅན་གསལ་བར་གཟིགས། དེར་རྫུ་འཕྲུལ་གྱིས་
ཞབས་སྐོར་སྟོང་མཛད་པར་བཤད།
དེ་ནས་ཆབ་མདོ་བྱམས་པ་གླིང་དགོན་གྱི་བྱང་སེམས་ཆོས་རྗེའི་བཞུགས་
ཁྲིར་ཕེབས་ཏེ་སེར་སྐྱ་ཀུན་ལ་ཆོས་ཀྱི་འཁོར་ལོ་རབ་ཏུ་བསྐོར་བར་མཛད། སྐུ་
འབུམ་བྱམས་པ་གླིང་རྒྱས་འདེབས་ཕྱོགས་སུ་ཕེབས་ནས་བཀའ་ཆོས་དུ་མ་
གནང་། དགུང་ལོ་ཞེ་གཅིག་ལ་ཕེབས་པ་ཆུ་ལུག ཕྱི་ལོ་ ༡༥༨༣ ལོར་རྒྱལ་
བ་ཙོང་ཁ་པ་སྐུ་བལྟམས་པའི་གནས་མཆོག་སྐུ་འབུམ་དུ་ཕེབས། དེར་བཤད་
གྲྭ་འཛུགས་པའི་ཞལ་བཀོད་གནང་སྟེ་ས་འདུལ་དང་གནས་བྱིན་བརླབས་མཛད།
དེ་ནས་བྲག་བྱ་ཁྱུང་དུ་ཕེབས་ཏེ་རབ་བྱུང་དང་བསྙེན་རྫོགས་མང་པོ་བསྒྲུབས་
ཤིང་། ཆོས་མང་དུ་གསུངས།
དེ་ནས་རི་བོ་དན་ཏིག་དང་། ཡང་ཏིག་གི་གནས་སུ་ཕེབས་ཏེ་ཡང་ཏིག་
གི་གནས་སྒོ་གསར་དུ་ཕྱེས། ངོས་དེར་སངས་རྒྱས་བྱང་སེམས་ཀྱི་སྐུ་དང་
བཀྲ་ཤིས་རྟགས་བརྒྱད་སོགས་རང་བྱོན་མང་དུ་བྱུང་། ཙོང་ཁ་ཕྱོགས་སུ་རྒྱ་
ཧོར་གཉིས་འཁྲུག་པ་ལ་བར་འདུམས་མཛད་དེ་བདེ་ལ་བཀོད།
དགུང་གྲངས་ཉེར་གསུམ་ལ་ཕེབས་པ་ཤིང་བྱ། ཕྱི་ལོ་ ༡༥༨༥ ལོར་

རབ་བྱེད་སོ་དྲུག་པ།
སོག་པོ་ཨལ་ཐན་རྒྱལ་པོའི་སྲས་དུ་རིང་རྒྱལ་པོས་གདན་འདྲེན་གྱི་ཕོ་ཉ་མངགས་
པ་ལྟར། སོག་ཡུལ་དུ་བསྐྱར་ཕེབས་གནང་སྟེ་སོག་པོའི་ནང་འཁྲུག་འདུམ་སྟེ་
བདེ་སྐྱིད་ཀྱི་དཔལ་ལ་བཀོད། ལོ་དེར་སེ་ཆེན་ཏའི་ཆིང་གི་སྡེ་ཐོག་ཏུ་ཕེབས་
ཏེ་ཕུན་ཚོགས་དར་རྒྱས་གླིང་དགོན་པ་ཕྱག་འདེབས་མཛད། བྱང་ཆུབ་ལམ་
གྱི་རིམ་པའི་ཁྲིད་གསེར་གྱི་ཡང་ཞུན། དཔལ་རྡོ་རྗེ་འཇིགས་བྱེད་ཀྱི་དྲག་པོའི་
སྦྱིན་སྲེག་གི་ལས་མཐའ་སྲིད་གསུམ་ཟ་བའི་སྲེག་ཁང་འབར་བ་ཞེས་བྱ་བ་དང་།
དཔལ་མགོན་ཞལ་བཞི་པ་གདོང་བརྙན་འཁོར་དང་བཅས་པའི་སྒྲུབ་ཐབས་རྒྱས་
པ་དགྲ་བགེགས་ཀྱི་སྡེ་འཇོམས་པའི་གནམ་ལྕགས་ཀྱི་སྤུ་གྲིའི་མེ་ལྕེའི་ཕྲེང་བ་སོགས་
ཀྱིས་མཚོན་པས་སྒྲུབ་ཐབས་ཀྱི་སྐོར་དང་།
གཞན་ཡང་། གསོལ་འདེབས། བསྐང་འཕྲིན། བརྟན་བཞུགས།
གཏོར་འབུལ། མངོན་རྟོགས། ཞལ་གདམས་སྙན་ཚིག་ཕྲེང་བ། སྨོན་ལམ།
ཤིས་བརྗོད་སོགས་ཁྱད་དུ་འཕགས་པའི་གསུང་པོད་གསུམ་བཞུགས་སོ། །
མཐར་དགུང་ལོ་ཞེ་དྲུག་ལ་ཕེབས་སྐབས་རབ་བྱུང་བཅུ་པའི་ས་བྱི། ཕྱི་
ལོ་ ༡༥༨༨ ལོའི་བོད་ཟླ་གསུམ་པའི་ཚེས་ཉེར་བདུན་ཉིན་སོག་ཡུལ་ཁ་ར་
ཆིན་དུ་སྐུ་མྱ་ངན་ལས་འདས་པའི་ཚུལ་བསྟན་ཏོ། །གདུང་ཐལ་དཔལ་ལྡན་
འབྲས་སྤུངས་སུ་སྤྱན་དྲངས་ཏེ་དངུལ་སྡོང་རིན་པོ་ཆེར་བཞུགས་སོ། ། །
དེ་ལྟར་རྒྱལ་དབང་སྐུ་ཕྲེང་གསུམ་པ་བསོད་ནམས་རྒྱ་མཚོའི་རྣམ་པར་
ཐར་པ་ཆ་ཙམ་ཞིག་བརྗོད་ཟིན་ཏོ། །
༤༽ རྒྱལ་དབང་སྐུ་ཕྲེང་བཞི་པ་ཡོན་ཏན་རྒྱ་མཚོ།
རྒྱལ་དབང་སྐུ་ཕྲེང་བཞི་པ་ཡོན་ཏན་རྒྱ་མཚོ་ནི། ཆེན་པོ་ཧོར་གྱི་ཡུལ་

ཆོས་འབྱུང་ཀུན་བཏུས།
དུ༑ སོག་པོ་ཇིང་གེར་གྱི་རྒྱལ་རྒྱུད་ཨལ་ཐན་གྱི་ཚ་བོ། ཡབ་སེ་ཆེན་ཆོས་
ཁུར་དང་། ཡུམ་བ་ཁེན་སྦྲུལ་གཉིས་ཀྱི་སྲས་སུ་རབ་བྱུང་བཅུ་པའི་ས་གླང་།
ཕྱི་ལོ་ ༡༥༨༩ ལོའི་ཧོར་ཟླ་དང་པོའི་ཚེས་གཅིག་ཉིན་སོག་ཡུལ་མཁར་སྔོན་
པོའི་སེ་ཆེན་ཆོས་འཁོར་དུ་སྐུ་བལྟམས། ཟླ་དེའི་ནང་ཡབ་ཀྱི་མཚན་ནས་འབོད་
ཅིང་གསུང་གླེང་གནང་བ་སོགས་གསུང་འབྱོན། ཀུན་ཀྱང་ཡ་མཚན་པར་གྱུར།
ཉིན་གཅིག་ཡུམ་ལ། ལྷ་ཁང་ནས་བཀའ་འགྱུར་གྱི་གླེགས་བམ་རྣམས་སྤྱན་
དྲོངས་ཤིག་གསུངས་པ་ལྟར་སྤྱན་དྲངས་པའི་ནང་ནས་དུམ་པ་ཞིག་ཕྱུང་སྟེ་འདི་
ངའི་རྣམ་ཐར་ཡིན་གསུངས། གླེགས་བམ་ཞལ་ཕྱེས་ཏེ་བལྟས་པ་ན། དམ་
ཆོས་པད་དཀར་གྱི་ནང་གི་དོན་ཞགས་ཀྱི་རྣམ་ཐར་ཡིན་པས། སྤྱན་རས་
གཟིགས་ཀྱི་རྣམ་སྤྲུལ་འཁྲུལ་མེད་དུ་ཀུན་ཀྱང་མཐུན་པར་གླེང་།
ཡང་ཉིན་གཅིག་མགོན་པོ་ཕྱག་དྲུག་པ། ཕྱག་བཞི་པ། ལས་གཤིན།
རྣམ་སྲས། གུར་ཞལ་སོགས་ཆོས་སྐྱོང་མང་པོས་ཞལ་གཟིགས་བྱུང་ཞེས་
གསུངས་ཏེ་དེ་དག་སོ་སོའི་སྐུའི་རྣམ་འགྱུར་གྱི་ལན་མོ་མཛད་པར་བཤད། ལོ་
འཁོར་ནས་ཡབ་ཀྱི་མཆོད་ཁང་ལ་རབ་གནས་བྱེད་སྐབས། རྒྱལ་དབང་སྐུ་
གོང་མ་བསོད་ནམས་རྒྱ་མཚོའི་སྐུ་ལ་ཕྱག་གིས་བསྟན་ནས་འདི་ང་ཡིན་ཞེས་
གསུངས་ཤིང་། རྗེ་གོང་མས་ཡབ་ལ་གནང་བའི་ཕྱག་ཕྲེང་ངོས་བཟུང་། དེ་
རྗེས་གུ་ཤྲཱི་རྗེ་ལ་མཇལ་བར་འོངས་ཏེ་རྒྱལ་དབང་སྐུ་གོང་མའི་ཕྱག་ཕྲེང་དང་
ཕྱག་རྫས་སོགས་རྟེན་མི་འདྲ་བ་བཅུ་གཅིག་བསྲེས་ཏེ་གཟིགས་སུ་ཕུལ་བ་ན། མ་
འདྲེས་པར་ངོས་འཛིན་ལེགས་པར་མཛད་པས་ལྷག་པར་དད་པར་གྱུར་ཏོ། །དེ་
ལྟར་ཡ་མཚན་པའི་མཛད་བཟང་མང་པོ་བསྟན་པས་སྙན་པའི་གྲགས་པ་ཀུན་
54

རབ་བྱེད་སོ་དྲུག་པ།
ཏུ་ཁྱབ་པ་ན་ཡབ་ཚང་གིས་གསང་རྒྱ་ཆེན་པོ་མཛད། སྐབས་དེར་བོད་ཕྱོགས་
ནས་རྒྱལ་དབང་བསོད་ནམས་རྒྱ་མཚོའི་ཡང་སྲིད་རྩད་གཅོད་ཀྱི་སྐོར་ལ་ལྷ་དང་
བླ་མའི་ལུང་བསྟན་གཅིག་མཐུན་དུ་བྱུང་བས། སྐུ་གོང་མའི་གསོལ་དཔོན་བསོད་
ནམས་རྒྱ་མཚོ་སོགས་ཆེད་དུ་སོག་ཡུལ་དུ་ཕེབས་ཏེ་ཕྱོགས་གང་སར་བརྩད་ཞིབ་
གནང་མཐར། སེ་ཆེན་ཆོས་ཁུར་གྱི་སྲས་དགུང་ལོ་གསུམ་པའི་སྐབས་མཆོག་
གི་སྤྲུལ་སྐུའི་ཡང་སྲིད་འཁྲུལ་མེད་ཀྱི་ངེས་པ་རྙེད་པས་ངོས་འཛིན་བྱས།
རབ་བྱུང་བཅུ་པའི་ཆུ་འབྲུག ཕྱི་ལོ་ ༡༥༩༢ ལོར་བོད་ནས་ཕྱག་
མཛོད་ཆེན་མོ་དཔལ་ལྡན་རྒྱ་མཚོ་དང་། སྣེ་གདོང་གོང་མ་དང་། གོང་དཀར་
ཞབས་དྲུང་སོགས་དབུས་གཙང་གི་སྡེ་དཔོན་མི་དྲག་ཁག་དང་། གདན་ས་གསུམ་
གྱི་སྐུ་ཚབ་བཅས་ནས་མཆོག་སྤྲུལ་རིན་པོ་ཆེ་གདན་འདྲེན་ཞུ་བའི་ཆེད་དུ་སོག་
ཡུལ་ལ་འབྱོར་དུས་དགའ་ལྡན་ཁྲི་ཟུར་རྒྱལ་ཕང་རྩེ་བ་དཔལ་འབྱོར་རྒྱ་མཚོས་
ཐམས་ཅད་མཁྱེན་པ་ཡོན་ཏན་རྒྱ་མཚོ་དཔལ་བཟང་པོ་ཞེས་པའི་མཚན་འབུལ་
ཤོག་ལྷེ་དང་སྦྲགས་བོད་དུ་འཕྲལ་མར་གདན་ཞུ་ཐུབ་ཐབས་བྱས་ཀྱང་། ཡབ་
ཡུམ་གཉིས་སྲས་ལ་ཐུགས་བརྩེ་ཆེ་བས་རིམ་འགྱངས་ཀྱིས་དགུང་ལོ་བཅུ་བཞི་
པར་དུ་སོག་ཡུལ་ལ་བཞུགས་དགོས་བྱུང་། མཐར་ཆུ་ཡོས། ཕྱི་ལོ་ ༡༦༠༣
ལོར་བོད་དུ་གདན་དྲངས་ཏེ་འབྲས་སྤུངས་དགའ་ལྡན་ཕོ་བྲང་གི་བཞུགས་ཁྲིར་
ཞབས་སོར་འཁོད། དེ་ནས་གཟའ་སྐར་ཕུན་སུམ་ཚོགས་པའི་དགེ་ཚེས་བཟང་
པོར་ར་ས་འཕྲུལ་སྣང་གཙུག་ལག་ཁང་དུ། ཇོ་བོ་ཤཱཀྱ་མུ་ནེའི་དྲུང་དུ་དགའ་
ལྡན་ཁྲི་ཟུར་སངས་རྒྱས་རིན་ཆེན་གྱིས་མཁན་པོ། (འདི་བ་ཁྲི་རབས་ཉེར་
བདུན་པ་ཟུར་བ་ཡིན།） དགའ་ལྡན་ཁྲི་ཐོག་ཉེར་བརྒྱད་པ་ཁྲི་ལས་ཐོག་པ་དགེ་
55

ཆོས་འབྱུང་ཀུན་བཏུས།
འདུན་རྒྱལ་མཚན་གྱིས་སློབ་དཔོན་མཛད་དེ་དགེ་ཚུལ་གྱི་སྡོམ་པ་བཞེས། པཎ་
ཆེན་བློ་བཟང་ཆོས་ཀྱི་རྒྱལ་མཚན་མཆོག་ལས་ལོ་ཤས་རིང་ཟབ་པ་དང་རྒྱ་ཆེ་
བའི་ཆོས་ཚུལ་རྒྱ་མཚོ་ལྟ་བུ་རྣམས་གསན་བཞེས་མཛད།
དེ་ནས་རྒྱལ་དབང་མཆོག་རྫིང་ཕྱི་སོགས་སུ་གནས་གཟིགས་མཛད་ཅིང་།
རྒྱལ་མེ་ཏོག་ཐང་གི་གདན་སར་ཕེབས་ཏེ་གནས་གཟིགས་དང་ཆོས་ཀྱི་འཁོར་
ལོ་བསྐོར། རྒྱལ་དབང་མཆོག་གི་བཀའ་བཞིན་འོན་རྒྱལ་སྲས་དོན་ཡོད་ཆོས་
ཀྱི་རྒྱ་མཚོས་མདོ་སྨད་དུ་བྱང་གི་དགོན་ཆེན་བཞི་ཞེས་གྲགས་པའི་ནང་ཚན་དགོན་
ལུང་ཕྱག་བཏབ།
མེ་རྟ། ཕྱི་ལོ་ ༡༦༠༦ ལོར་ཡར་ལུང་ཕྱོགས་སུ་གནས་མཇལ་ལ་
ཕེབས། མེ་ལུག ཕྱི་ལོ་ ༡༦༠༧ ལོར་གཙང་ཕྱོགས་ཀྱི་གནས་རྟེན་རྣམས་
ལ་མཇལ་བར་ཕེབས། དགུང་ལོ་ཉེར་གསུམ་བཞེས་སྐབས་ལྕགས་ཕག ཕྱི་
ལོ་ ༡༦༡༡ ལོར་འབྲས་སྤུངས་སུ་བཞུགས་ཏེ་པཎ་ཆེན་རིན་པོ་ཆེ་སྤྱན་དྲངས་
ནས་རྡོ་རྗེ་འཕྲེང་བ་སོགས་ཟབ་ཆོས་མང་པོ་གསན་བསམ་མཛད། ལོ་དེར་
གཙང་དཔོན་ཞང་ཐུགས་འདོད་མ་མཉམ་པར་བརྟེན། གཙང་དཔུང་གཏོས་
ཆེ་ཡར་རྒྱབ་ཏུ་འབྱོར། ཡར་རྒྱབ་ཞབས་དྲུང་ངག་དབང་བདུད་འདུལ་གྲགས་
པ་དཔོན་བློན་གསོལ་སྐལ་གྱི་སྟེང་དུ་བཞུགས་དགོས་པའི་ནང་ཞིག་རྟགས་ཐོན་
བྱུང་རྐྱེན་རྒྱལ་དབང་རིན་པོ་ཆེའི་མཚན་ལ་མཐུ་སྟོབས་རྒྱ་མཚོ་ཞེས་བསྒྱུར་
བར་བཤད། ཆུ་བྱི། ཕྱི་ལོ་ ༡༦༡༢ ལོར་ལྷོ་འབྲུག་ཕྱོགས་སུ་ཆིབས་བསྐྱོད་
ཀྱིས་སྤྲ་སྤྲོམ། ཐིབ་ཕུ། དར་དཀར་སོགས་སུ་ཕེབས་ཏེ་ཆོས་འབྲེལ་རྒྱ་ཆེར་
གནང་། ཕྱག་དང་མ་ཎི་གྲངས་གསོག་དང་། སྲོག་གཅོད་སྤོང་བ་སོགས་ཀྱི་
56

རབ་བྱེད་སོ་དྲུག་པ།
དམ་བཅའ་ཞུ་མི་མང་དུ་བྱུང་། རྗེ་དགུང་ལོ་ཉེར་དྲུག་ལ་ཕེབས་པ། ཕྱི་ལོ་
༡༦༡༤ ཤིང་སྟག་ཧོར་ཟླ་བཅུ་གཉིས་པའི་དུས་ཚེས་དགེ་ཞིང་ཤིས་པའི་ཉིན་
དཔལ་ལྡན་འབྲས་སྤུངས་སུ་པཎ་ཆེན་བློ་བཟང་ཆོས་ཀྱི་རྒྱལ་མཚན་གྱིས་མཁན་
པོ་དང་། པཎ་ཆེན་བསོད་ནམས་གྲགས་པ་དཔལ་རྣམ་དཔྱོད་མཆོག་གི་སྡེའི་
སྤྲུལ་སྐུ་བསོད་ནམས་དགེ་ལེགས་དཔལ་བཟང་གིས་ལས་སློབ་མཛད་དེ་གྲངས་
ཚང་དགེ་འདུན་གྱི་སྤྱན་སྔར་བསྙེན་རྫོགས་ཀྱི་སྡོམ་པ་བཞེས། དེ་ནས་འབྲས་
སྤུངས་ཁྲི་ཐོག་བཅུ་གསུམ་པ་དང་། སེ་ར་ཐེག་ཆེན་གླིང་གི་ཁྲི་ཐོག་བཅོ་ལྔ་
པ་དང་། དགེ་འདུན་རྒྱལ་མཚན་དང་། པཎ་ཆེན་བློ་བཟང་ཆོས་ཀྱི་རྒྱལ་མཚན།
གཟིམ་ཁང་གོང་སྤྲུལ་པའི་སྐུ། རྗེ་ནོར་བུ་སོགས་བླ་མ་མང་པོ་ལས་མདོ་སྔགས་
ཀྱི་ཆོས་ཚུལ་ཇི་སྙེད་ཅིག་གསན་བསམ་ལེགས་པར་མཛད།
དགུང་ལོ་ཉེར་བརྒྱད་བཞེས་པ་མེ་འབྲུག་ལོའི་ཟླ་བ་གསུམ་པའི་ནང་།
ཕྱི་ལོ་ ༡༦༡༦ ལོར་རྒྱ་ནག་ཏཱ་མིང་རྒྱལ་པོས་བླ་མ་བསོད་ནམས་བློ་གྲོས་
ཅན་གདོང་ཁྱབ་བདག་རྡོ་རྗེ་འཆང་ཞེས་པའི་མཚན་དང་། དེའི་ལས་ཀ་དང་
ལས་ཞྭ་ལས་གོས་ཐམ་ཀ་བཅས་ཕུལ་ཏེ་རྒྱ་ཡུལ་དུ་ལྷ་ཁང་གསར་བཞེངས་ལ་
རབ་གནས་སུ་གདན་དྲངས་ཀྱང་འབྲས་སྤུངས་དགའ་ལྡན་ཕོ་བྲང་ནས་རབ་
གནས་མཛད་དེ་རྒྱ་ཡུལ་དུ་བཞེངས་པའི་མཆོད་ཁང་ནང་ཕྱག་ནས་འཕྱག་རྒྱུ་
ཡོད་པ་དང་། རྟེན་འགའ་ཞིག་གི་ཐུགས་ཀར་མེ་ཏོག་དངོས་སུ་བཟུང་བ། གསང་
ཡིབ་ཆུ་ཚན་ཁར་རྡོ་ལ་ཞབས་རྗེས་གསལ་བར་བྱུང་བ་སོགས་ཀྱི་རྫུ་འཕྲུལ་བསྟན་
པར་མཛད་དོ། ། ལོ་དེའི་ཧོར་ཟླ་བཅུ་གཉིས་པའི་ཚེས་བཅོ་ལྔའི་ཉིན་སྐུ་དག་
ཞིང་དུ་གཤེགས་པའི་ཚུལ་བསྟན་ཏོ། །
57

ཆོས་འབྱུང་ཀུན་བཏུས།
སྐུ་གདུང་རིན་པོ་ཆེ་ཞུགས་སུ་ཕུལ་བ་ལས་ཐུགས་ལྗགས་སྤྱན་གསུམ་
དང་དབུ་ཐོད་སོགས་ནས་རིང་བསྲེལ་མང་དུ་བྱོན་པས་ཁལ་ཁ་ཆོ་ཁུར་གྱིས་
དད་རྟེན་དུ་དབུ་ཐོད་དང་། ཐུ་མེད་ཐའི་ཇིས་ཐུགས་སོགས་རང་རང་གི་ཡུལ་
དུ་སྤྱན་དྲངས། རིང་བསྲེལ་སོགས་གཟུངས་འཇུག་ཏུ་ཕུལ་བའི་དངུལ་གྱི་སྐུ་
གདུང་བཞེངས་ཏེ་དཔལ་ལྡན་འབྲས་སྤུངས་ཚོགས་ཆེན་དུ་བཞུགས་སུ་གསོལ།
དེ་ལྟར་རྒྱལ་དབང་སྐུ་ཕྲེང་བཞི་པ་རྒྱལ་བ་ཡོན་ཏན་རྒྱ་མཚོའི་རྣམ་པར་ཐར་
པ་ཆ་ཙམ་བརྗོད་ཟིན་ཏོ། །
རྒྱལ་དབང་སྐུ་ཕྲེང་ལྔ་པ་ངག་དབང་བློ་བཟང་རྒྱ་མཚོ་འཇིགས་མེད་གོ་
ཆ་ཐུབ་བསྟན་ལང་ཚོའི་སྡེའི་རྣམ་པར་ཐར་པ་ནི་རབ་བྱེད་སོ་ལྔ་པའི་སྐབས་
ཀྱི་གདན་ས་གསུམ་གྱི་ཡིག་ཆའི་བདག་པོ་གཙོ་བོ་རྣམས་ཀྱིས་བསྟན་ལ་བྱ་བ་
མཛད་པའི་ཚུལ་བརྗོད་པའི་སྐབས་བཤད་ཟིན་པས་དེ་ལས་ཤེས་པར་བྱའོ། །
༦༽ རྒྱལ་དབང་སྐུ་ཕྲེང་དྲུག་པ་ཚངས་དབྱངས་རྒྱ་མཚོ།
རྒྱལ་དབང་སྐུ་ཕྲེང་དྲུག་པ་ཚངས་དབྱངས་རྒྱ་མཚོ་ནི། ཡབ་སྨྱོས་
རིགས་གཏེར་སྟོན་པདྨ་གླིང་བའི་དབོན་རྒྱུད་སྔགས་འཆང་རིག་འཛིན་བཀྲ་ཤིས་
བསྟན་འཛིན་དང་། ཡུམ་བོད་ཀྱི་ཆོས་རྒྱལ་ཁྲི་རལ་བ་ཅན་གྱི་སྐུ་མཆེད་ལྷ་
སྲས་གཙང་མ་ལྷོ་བྲག་ཏུ་སྦྱགས་པའི་རིགས་རྒྱུད་ལས་མཆེད་པའི་རྒྱལ་རིགས་
ཚེ་དབང་ལྷ་མོ་གཉིས་ཀྱི་སྲས་སུ་རབ་བྱུང་བཅུ་གཅིག་པའི་ཆུ་ཕག་ལོའི་ཟླ་བ་
གསུམ་པའི་ཚེས་གཅིག ཕྱི་ལོ་ ༡༦༨༣ ལོར་མོན་ལ་འོག་ཡུལ་གསུམ་དུ་
ངོ་མཚར་གྱི་ལྟས་དང་བཅས་སྐུ་བལྟམས། རྗེ་འདི་ཉིད་དགུང་ལོ་གསུམ་ཙམ་
གྱི་དུས་ནས་བྱིས་པ་ཕལ་བའི་སྤྱོད་ཚུལ་ལས་ཁྱད་དུ་འཕགས་པའི་འཕགས་ཆོས་

རབ་བྱེད་སོ་དྲུག་པ།
འདི་ལྟར་མངའ་སྟེ། ཡི་གེ་འབྲི་ཀློག་དང་། ས་རིས། གཏོར་བཟོ། མཆོད་
པ་འབུལ་བ། རོལ་མོ་དཀྲོལ་རྡུང་གི་ཚུལ་གྱིས་དུས་འདའ་ཞིང་། དབུས་གཙང་
ཐམས་ཅད་ངའི་ཡིན། ང་ནི་ངག་དབང་བློ་བཟང་རྒྱ་མཚོ་ཡིན། པོ་ཏ་ལར་
འགྲོ་སོགས་ཤིན་ཏུ་གསལ་བའི་མཛད་པ་ངོ་མཚར་བ་དུ་མ་བསྟན་པར་གྲགས།
སྔར་ཀུན་གཟིགས་ལྔ་པ་ཆེན་མོ་སྐུ་དག་ཞིང་དུ་གཤེགས་པའི་ཚུལ་བསྟན་
པ་ནས་བཟུང་དགོས་པ་སྣ་ཚོགས་ཀྱི་དབང་གིས་སྐུ་གཤེགས་པ་གསང་རྒྱ་དམ་
པོར་མཛད་ཅིང་། དེ་ནས་སྡེ་སྲིད་མཆོག་ནས་ཡང་སྲིད་རྩད་གཅོད་བྱེད་པར་
ཐུགས་བློས་འཁེལ་བའི་མི་སྣ་ཆོས་རྗེ་ཟིལ་གནོན་རྡོ་རྗེ་དང་། དྲོ་བ་བསོད་ནམས་
རྒྱལ་མཚན་གཉིས་ལ་མཆོག་སྤྲུལ་ངོས་འཛིན་གྱི་ཕྱག་ཕྲེང་ཉེར་སྤྱད་སོགས་
གཏད་ཅིང་། གཡོག་དང་བཞོན་པ་མཁོ་ཆས་གྲ་སྒྲིག་གི་བཀོད་འདོམས་བྱས་
ཏེ༑ ཕྱི་རུ་གནས་ཆེན་རྣམས་སུ་བོད་ཁམས་བདེ་ཐབས་ཀྱི་སྒྲུབ་པ་བྱེད་དུ་འགྲོ་
བར་དྲིལ་བསྒྲགས། དོགས་པ་ཟ་སར་སྐབས་ཐོབ་ཀྱིས་སྡིང་བོ་ཆེ་ངག་དབང་
སྙན་གྲགས་དཔལ་བཟང་པོ་དང་། ཤར་ནོ་མོན་ཁང་གི་ཡང་སྲིད་རྩད་གཅོད་
པ་ཡིན་ཁུལ་གྱི་ཡི་གེ་དང་། གསུང་ལ་བརྟག་པའི་ཚུལ་སོགས་ཕྱི་ནང་གསང་
གསུམ་བྱེད་ལུགས་མ་ནོར་བར་བསླབས་ཏེ་ཤིང་གླང་ཟླ་དྲུག་པའི་ཚེས་ལྔ་ལ།
ཕོ་བྲང་ཆེན་པོ་པོ་ཏ་ལ་ནས་བརྫངས་པར་བཤད།
དེ་ལྟར་སྡེ་སྲིད་སངས་རྒྱ་མཚོ་མཆོག་ནས་མངགས་པའི་ཆོས་རྗེ་གཉིས་
ནས་རྒྱལ་དབང་ལྔ་པ་ཆེན་མོའི་ཡང་སྲིད་རྩད་ལེགས་པར་ཆོད་ནས་སྙན་གསན་
ཕུལ་བ་ན། སླར་ཡང་སྡེ་སྲིད་མཆོག་ནས་ཆོས་རྗེ་མཁའ་རེག་པ་ཟིལ་གནོན་རྡོ་
རྗེ་དང་། དྲོ་བ་བསོད་ནམས་རྒྱལ་མཚན་གཉིས་ལ་ནང་རྟེན་སྐུ་གོང་མའི་ཆོས་
50

ཆོས་འབྱུང་ཀུན་བཏུས།
གོས་དང་བཀའ་ཤོག་རྟེན་བཅས་གནང་ནས་མཚོ་སྣར་བརྟག་དཔྱད་དུ་མངགས།
མེ་སྟག་ལོའི་ཟླ་བ་ལྔ་པའི་ཚེས་ལྔའི་ཉིན་མཚོ་སྣར་འབྱོར་ཏེ་གཞོན་ནུའི་
ཁྱིམ་དུ་ཕེབས་ནས། སྐུ་སྐྱེས་ལ་ཁྲུས་གསོལ་བགྱིས་ཤིང་། བྱིན་རྟེན་དམ་
རྫས་རྣམས་ཞལ་དུ་ཕུལ། དེ་ནས་རྫོང་སྡོད་རྒྱ་ཡགས་པས་རྗེ་ཙོང་ཁ་པའི་སྐུ་
ཐང་དང་། གོང་ས་ལྔ་པ་ཆེན་པོའི་སྐུ་ཐང་གཉིས་གཟིགས་སུ་ཕུལ་ཏེ། འདི་
གཉིས་སོ་སོར་ཨེ་མཁྱེན་ཞུས་པ་ལ། སྐུ་གོང་མའི་ཐང་གའི་ཤངས་ལ་ཕྱག་
མཛུབ་བཙུགས་ནས་འདི་ང་ཡིན་ཞེས་ངོས་བཟུང་། ཉིན་གཉིས་པར་ཁྲུས་གསོལ་
བགྱིས་ནས། སློབ་དཔོན་ཡབ་ཡུམ་གྱི་སྐུ་དང་། ཀརྨ་པའི་དངུལ་སྐུ་འབྱོན་
ལེགས་གཙང་བ་གཉིས་སྤྱན་ལམ་དུ་ཕབ་པ་ལ། སློབ་དཔོན་ཡབ་ཡུམ་གྱི་སྐུ་
ལ་གཟིགས་ནས་འཕྲལ་དུ་ཕྱག་ལ་བཞེས་ཏེ་དབུ་ཐོག་ཏུ་བཞག ཉིན་གསུམ་
པར་སྐུ་གོང་མའི་ཕྱག་དཔེ་གདམས་ངག་བེའུ་བུམ་དང་དཔེ་ཆ་མཛེས་པ་གཞན་
ཞིག་སྤྱན་སྔར་ཕུལ་བ་ན། བེའུ་བུམ་ལ་གཟིགས་ནས་འདི་ངའི་དཔེ་ཆ་ཡིན་
ཞེས་གསུངས་ཤིང་། གདོང་དར་ལ་ཕྱག་གིས་བསྟན་ནས་འདི་འདྲ་མང་པོ་
པོ་ཏ་ལར་ཡོད་གསུངས། འདི་དག་གིས་མཚོན་པས་སྐུ་གོང་མའི་ཉེར་སྤྱད་
ཀྱི་དངོས་རྫས་དང་། དེ་དག་དང་ངོ་འདྲ་རེའི་དངོས་རྫས་རྣམས་སྤྱན་ལམ་
དུ་བསྟན་ནས་འདེམ་དུ་བཅུག་པས་གཅིག་ཀྱང་མ་ནོར་བར་ལེགས་པར་ངོས་
བཟུང་བས་ཀུན་ཀྱང་ཡ་མཚན་པར་གྱུར་ཏེ་ཡང་སྲིད་འཁྲུལ་མེད་དུ་གོ། ། །
བརྒྱད་པའི་ཚེས་གསུམ་གྱི་ཞོགས་པར། གློ་བུར་དུ་ང་པོ་ཏ་ལར་འགྲོ།
སྡེ་སྲིད་སངས་རྒྱས་རྒྱ་མཚོ་དང་རྣམ་རྒྱལ་གྲྭ་ཚང་གི་གྲྭ་པ་རྣམས་བསངས་གཏོར་
དང་རྔ་སྦུབ་དུང་རྒྱ་གླིང་རོལ་མོ་མང་པོ་བྱེད་ཀྱིན་ཡོད་ཅེས་དང་། དེའི་ཕྱི་ཉིན་
60

རབ་བྱེད་སོ་དྲུག་པ།
སྤྱན་ནམ་མཁའ་ལ་གཟིགས་ནས། ཨོཾ་བཛྲ་ཀཱིལཱིཀཱིལཱཡ་ཞེས་ཕུར་བའི་རྩ་སྔགས་
དག་པར་གསུངས། །
གཞན་ཡང་། གསོལ་ཇ་ནམ་བཞེས་ཀྱི་སྐབས། དམིགས་བརྩེ་མ་
དང་། རྒྱ་གར་པཎ་ཆེན་སོགས་ཇ་མཆོད་དུ་གསུངས། གསོལ་ཚིགས་སྐབས་
ཕུད་མཆོད་ཆངས་བུ་ཟ་མདོ་རྣམས་ཆག་མེད་མཛད། ཡང་ཚེས་བཅུའི་རྟེན་
འབྲེལ་གྱི་གསོལ་འདེབས་ལེའུ་བདུན་མའི་དཔེ་ཆར་གཟིགས་པས། ཀློག་མི་
མཁྱེན་ཀྱང་སློབ་དཔོན་པདྨ་འབྱུང་གནས་དང་རིག་འཛིན་རྒོད་ལྡེམ་སོགས་འདི་
དང་འདི་ཞེས་འཁྲུལ་མེད་དུ་ངོས་ཟིན། ཚེས་བཅུ་གཅིག་གི་ཉིན་སྤྱན་བར་སྣང་
ལ་གཟིགས་ཤིང་། ཕྱག་ཐལ་མོ་སྦྱར་ཏེ་དམིགས་བརྩེ་མ་གསུངས་པས། འཇམ་
མགོན་བླ་མ་ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་ཞལ་མངོན་སུམ་དུ་བསྟན་པ་
སོགས་ཀྱིས་མཚོན་པས་གྲུབ་པའི་རྟགས་མཚན་མཐའ་ཀླས་པ་མངའ་བའི་ཚུལ་
སོགས་རྣམ་ཐར་རྒྱས་པ་གཞན་དུ་བལྟ་བར་བྱའོ། །
དགུང་ལོ་བརྒྱད་བཞེས་སྐབས་ལྕགས་རྟ། ཕྱི་ལོ་ ༡༦༩༠ ལོར་གྲུབ་
རྒྱལ་གླིང་བ་བཙུན་པ་བློ་བཟང་དངོས་གྲུབ་ཀྱི་སྤྱན་སྔར། ཡིག་གཟུགས། བརྡ་
དག རྩིས་དཀར་ནག་ཆོས་སྤྱོད་སོགས་ཐུགས་འཛིན་གནང་ཞིང་། སྙན་ངག་
སོགས་ལ་སྦྱང་བའི་དབུ་བཟུང་། དགུང་ལོ་བཅུ་གཅིག་བཞེས་པ་ཆུ་བྱ། ཕྱི་
ལོ་ ༡༦༩༣ ལོ་ནས་འཇིགས་བྱེད་ཀྱི་སྒྲུབ་ཐབས་ཟ་མ་ཏོག གསོ་སྦྱོང་ཆོ་ག
རྣམ་རྒྱལ་མ། རྣམ་འཇོམས། ཆ་གསུམ། མགོན་པོའི་བསྐང་གསོ་རྣམས་
ཐུགས་འཛིན་གནང་། སྐུ་གོང་མའི་རྣམ་ཐར་དུ་ཀཱུ་ལ་ཀ་པ་དང་། རིན་སྤུངས་
སྙན་འགྲེལ། གཡའ་སེལ། སྟོན་པའི་རྣམ་ཐར་མཛད་བརྒྱ་སོགས་ལྗགས་
61

ཆོས་འབྱུང་ཀུན་བཏུས།
ཀློག་གནང་། དེ་ནས་ཐོལ་བྱུང་དུ་དཔལ་རྟ་མཆོག་རོལ་བའི་བསྟོད་ཚིག་བསྡུས་
པ་ཞིག་ལྗགས་རྩོམ་མཛད་པ་ནི། རྟ་མགྲིན་དབང་ཆེན་མཁྱེན་བརྩེ་ནུས་མཐུ་
ཡིས། །བདུད་རྣམས་གཞོམ་མཛད་དགྲ་བགེགས་ཕྱེ་མར་འཐག །ར་གའི་
མདོག་ལྟར་དམར་བ་སྲིན་པོའི་གཟུགས། །དུས་ཀྱི་བྱིན་ཟའི་དབུས་ན་འགྱིང་
བའི་གར། །རབ་འབར་བེ་ཅོན་གདེངས་པའི་མོད་ཉིད་ལ། །ཁྲོ་རྒྱལ་ཕལ་
གྱིས་ལག་ཆ་དུས་གཅིག་འཆོར། །དྲི་ང་མགོ་བོ་རྒྱུ་མར་བརྒྱུས་པའི་
འཕྲེང་། །འཕྲད་བསད་ལྤགས་རློན་ལྡིང་སྟབས་གོས་ཀྱིས་ཀྱང་། ། མ་ཚིམས་
སྙིང་གི་ཁྲག་དྲོན་འཐུང་བ་དང༌། །ལྷན་ཅིག་ཐལ་ཞག་ཁྲག་གིས་ལུས་ཀུན་
བྱུགས། །རུ་དྲ་བསྒྲལ་བའི་དཔལ་དང་དུར་ཁྲོད་ཆས། །དཔའ་རྟགས་ལོག་
འདྲེན་ཚོགས་ལ་ངོམ་བཞིན་དུ། །ཀ་དག་གདོད་མའི་རྩལ་གྱིས་འཁོར་འདས་
ཆོས། །ཟད་མཐའི་ལྷུན་གྲུབ་མཁའ་ལ་གནམ་འཕང་གཅོད། །ལྷ་སྔགས་ཡེ་
ཤེས་རྡོ་རྗེ་བེ་ཅོན་ནི། །ནམ་མཁར་འཕྱར་ཚེ་འབྱུང་བོ་སྦྱིན་སྐྱེས་མོའི། །མངལ་
ལྷུང་ཆབས་ཅིག་ལུས་མེད་སྨག་ནི་སངས། །ཞེས་སོགས་གསུངས།
དགུང་ལོ་བཅུ་གཉིས་ལ་ཕེབས་པ་ཤིང་ཁྱི། ཕྱི་ལོ་ ༡༦༩༣ ལོའི་
བོད་ཟླ་ལྔ་པའི་ཚེས་བཅུ་ཉི་མ་མེ་བཞིའི་འགྲུབ་སྦྱོར་གྱི་ཉིན་གསང་རྒྱ་ཐོག་མར་
གྲོལ་ཏེ། ཉིན་དེར་ཡབ་ཡུམ་གཉིས་ལ་སྔ་སོར་སྐུ་གོང་མ་གཞན་དོན་དུ་གཤེགས་
ཁའི་བཀའ་དང་། རྗེས་སུ་ལྷ་མོར་བརྟག་སྒྲིལ་ཕུལ་བ། གནས་ཆུང་ཆོས་
སྐྱོང་གིས་དམ་བསྒྲགས་བཅས་བསྟན་སྲིད་ལ་རྒྱུར་གལ་ཆེ་བས་གསང་བ་གང་
དམ་མི་བྱེད་ཀ་མེད་བྱུང་སྟབས་གསལ་ཁ་མ་ནུས། ད་ལམ་ཆོས་སྐྱོང་གིས་
ཀྱང་དུས་ལ་བབ་ཚུལ་བྱུང་བ་དང་བཅས། སྐུ་གོང་མ་མྱ་ངན་ལས་འདས་པ་

རབ་བྱེད་སོ་དྲུག་པ།
དང་། མཆོག་གི་སྤྲུལ་སྐུ་རིན་པོ་ཆེའི་བབས་ཡུལ་སོགས་གསང་བརྟོལ་བྱས།
དེ་ནས་ཡབ་རིག་འཛིན་བཀྲ་ཤིས་བསྟན་འཛིན་དང་། ཡུམ་ཚེ་དབང་ལྷ་མོ།
ཡབ་ཀྱི་ལྕམ་སྲིང་བསོད་ནམས། བསམ་གཏན་སོགས་ནས་མཇལ་དར་ཕུལ།
དགུང་ལོ་བཅོ་ལྔ་བཞེས་པའི་ཐོག ཡང་སྲིད་རིན་པོ་ཆེ་དང་ཡབ་ཡུམ་བཅས་
གསང་སྟབས་ཀྱིས་མཚོ་སྣ་ནས་ཕེབས་ཏེ། སྣ་དཀར་རྩེར་སྐུ་གོང་མའི་སྐུ་ཞང་
ཡར་འབྲོག་ཁྲི་དཔོན་གྱི་གཟིམ་ཁང་དུ་ཕྱི་ལོ་ ༡༦༩༧ མེ་གླང་ལོའི་ཟླ་བཞི་
པའི་ཚེས་བཅོ་ལྔའི་ཉིན་གདན་འདྲེན་ཞུས།
དེ་ནས་ལོ་དེའི་ཟླ་བ་བརྒྱད་པའི་ནང་ཡབ་རིག་འཛིན་བཀྲ་ཤིས་བསྟན་
འཛིན་སྐུ་གཤེགས། དགུང་ལོ་བཅོ་ལྔ་པ་རབ་བྱུང་བཅུ་གཉིས་པའི་མེ་གླང་
ལོའི་རྟ་ཟླའི་ལྔ་མཆོད་ཆེན་མོའི་ཉིན་མཆོག་སྤྲུལ་ཉིན་བྱེད་དབང་པོ་ཕོ་བྲང་ཆེན་
པོར་རྒྱལ་དབང་ལྔ་པའི་མི་འཇིགས་སེང་གེའི་ཁྲི་ལ་མངའ་གསོལ། དེ་ནས་
ལོ་དེར་པཎ་ཆེན་བློ་བཟང་ཡེ་ཤེས་ཀྱིས་མཁན་སློབ་སྦྲགས་མ། སྡོམ་བརྩོན་
འཇམ་དབྱངས་གྲགས་པས་དུས་བསྒོ་བ། ལས་གྲལ་ཁ་སྐོང་ཆོས་རྗེ་མཁའ་
རེག་པ་ཟིལ་གནོན་རྡོ་རྗེ། དར་མོ་བློ་བཟང་ཆོས་གྲགས། སྔགས་རམས་པ་
སློབ་དཔོན་འཇམ་དབྱངས་ཆོས་འཕེལ་རྣམས་ཀྱི་སྤྱན་སྔར་རབ་བྱུང་གི་སྡོམ་
པ་བཞེས་ཏེ། མཚན་ལ་ཐམས་ཅད་མཁྱེན་པ་བློ་བཟང་རིན་ཆེན་ཚངས་དབྱངས་
རྒྱ་མཚོ་ཞེས་གསོལ། དགུང་ལོ་བཅུ་དྲུག་ལ་ཕེབས་པ་ས་སྟག ཕྱི་ལོ་ ༡༦༩༨
ལོར་འབྲས་སྤུངས་སུ་ཆོས་འབྲེལ་གྱི་ཐོག་མ་ལམ་རིམ་ཆེན་མོའི་དབུ་ནས་ལྗགས་
ལུང་གནང་ཞིང་། རིགས་ལམ་གསན་བཞེས་ཀྱི་དབུ་ཚུགས། སྡེ་སྲིད་ལ་སྒྲ་
དང་། པཎ་ཆེན་བློ་བཟང་ཡེ་ཤེས་དང་། ཁྲི་ཆེན་ཅོ་ནེ་ཚུལ་ཁྲིམས་དར་རྒྱས།

ཆོས་འབྱུང་ཀུན་བཏུས།
དགེ་སློང་འཇམ་དབྱངས་གྲགས་པ། མངའ་རིས་དགེ་ལེགས་རྒྱ་མཚོ་སོགས་
ལས་དབང་དང་རྗེས་གནང་། རྒྱུད་ཀྱི་བཤད་པ། བསྐྱེད་རྫོགས་ཀྱི་ཁྲིད་བཅས་
སྔགས་ཀྱི་ཆོས་སྐོར་དང་། ལམ་རིམ་གྱི་ཁྲིད། མདོ་ཕྱོགས་ཀྱི་ལུང་དང་བཤད་
ལུང་སོགས་གསན་བསམ་མཛད་ཅིང་།
་ གཞན་ཡང་། ས་དགེ་རྙིང་གསུམ་གྱི་བླ་མ་ཚད་ལྡན་དུ་མ་ལས་མདོ་
སྔགས་ཀྱི་ཆོས་ཚུལ་མང་པོ་གསན་བསམ་མཛད། དགུང་ལོ་བཅུ་བདུན་ལ་
ཕེབས་སྐབས་ས་ཡོས། ཕྱི་ལོ་ ༡༦༩༩ ལོར་སྡེ་སྲིད་སངས་རྒྱས་རྒྱ་མཚོ་
ནས་མཆོག་སྤྲུལ་རིན་པོ་ཆེ་ཉིད་ལ་སྙན་ངག་གི་བསྟན་བཅོས་མེ་ལོང་མ་དང་།
རྒྱལ་མཆོག་ལྔ་པ་ཆེན་པོའི་གསུང་གི་སྙན་ངག་དཀའ་འགྲེལ་དབྱངས་ཅན་དགྱེས་
གླུ་གཞིར་བཟུང་། ཆོས་རྒྱལ་དགེ་དབང་ཡབ་སྲས་ཀྱི་གསུང་གི་དཔག་བསམ་
འཁྲི་ཤིང་སོགས་རྒྱ་གཞུང་གི་རིགས་དང་། བོད་འགྲེལ་གནའ་རྩོམ་ཁུངས་
ཐུབ་འགའ། བོད་མཁས་སྙན་འགྲེལ་བཅས་བསྡུར་ཏེ་སྙན་ངག་སྦྱོང་བའི་དབུ་
ཚུགས། འབྲས་སྤུངས་སུ་ཕེབས་ནས་བསྡུས་ཚད་ཀྱི་རིགས་ལུང་བཏང་། དེ་
ནས་ཕར་ཕྱིན་གྱི་གཞུང་ལ་སྦྱངས་ཏེ་བློ་གསལ་གླིང་གི་ཆོས་གྲྭ་དང་། འབྲས་
སྤུངས་གྲྭ་ཚང་དང་གཞན་པའི་ཆོས་ཐོག་སོགས་ལ་ཕེབས་པར་མཛད། གདན་
ས་གསུམ་དང་། ཆོས་འཁོར་རྒྱལ་སོགས་སུ་ཕེབས་ཏེ་བཀའ་ཆོས་གནང་།
གཟིམ་ཆུང་ཉི་འོད་རྙིང་མའི་སྦུག་ཏུ་མགོན་ཁང་ཞིག་གསར་དུ་བཞེངས་
པའི་ནང་རྟེན་དུ། སངས་རྒྱས་ཀུན་ཏུ་བཟང་པོ། སློབ་དཔོན་པདྨ་འབྱུང་གནས།
རྗེ་ཙོང་ཁ་པ། ཀུན་གཟིགས་ལྔ་པ་ཆེན་པོའི་སྐུ། པཎ་ཆེན་བློ་བཟང་ཡེ་ཤེས།
ས་ཆེན་ཀུན་དགའ་སྙིང་པོ། ཟུར་ཆོས་དབྱིངས་རང་གྲོལ། གཏེར་བདག་

རབ་བྱེད་སོ་དྲུག་པ།
གླིང་བ། དམ་ཅན། ཕུར་བ། དཔལ་མགོན། རྟ་མགྲིན་སོགས་ཀྱི་རྟེན་
བཞེངས་མང་དུ་མཛད། །
བཀའ་འགྱུར་གྱི་པར་གསར་དུ་བརྐོ་རྒྱུའི་དབུ་བཙུགས་ཏེ་པོ་ཏི་ཉི་ཤུ་ལྷག་
ཙམ་ལེགས་པར་གྲུབ། ལྷ་ལྡན་གཙུག་ལག་ཁང་གི་ཡང་སྟེང་དུ་གསེར་ཟངས་
ཀྱི་མདའ་ཡབ་བསྐྲུན་པ་སོགས་ལུགས་གཉིས་ཕན་བདེའི་དཔལ་གྱིས་སྐྱོང་བའི་
འཕྲིན་ལས་བཟང་པོ་སྤེལ་བའི་དབུ་བརྩམས་ན་ཡང་། གངས་ཅན་འགྲོ་བའི་
བསོད་ནམས་ཞན་ཅིང་། ཕྱི་ནང་གི་རྐྱེན་ངན་སྣ་ཚོགས་ཀྱིས་ཐུགས་འགྱུར་
ཏེ་དགུང་ལོ་ཉི་ཤུ་བཞེས་པ་ཆུ་རྟ། ཕྱི་ལོ་ ༡༧༠༢ ལོའི་བོད་ཟླ་དྲུག་པའི་
ནང་གཙང་ལ་པཎ་ཆེན་བློ་བཟང་ཡེ་ཤེས་ཀྱི་མདུན་སར་བསྙེན་རྫོགས་བསྒྲུབ་
ཏུ་ཕེབས་སྐབས་སྔར་གྱི་བསླབ་པ་ཡང་ཕྱིར་འབུལ་མཛད་དེ། ན་བཟའ་སྐྱ་
ཆས་བཞེས་ནས་ཕྱིར་པོ་ཏ་ལའི་ཕོ་བྲང་དུ་ཕེབས་ཏེ་བརྟུལ་ཞུགས་ཀྱི་མཛད་པ་
སྐྱོང་བཞིན་བཞུགས་པར་བཤད། །
དེ་ནས་ཤིང་བྱ། ཕྱི་ལོ་ ༡༧༠༥ ལོར་སོག་པོ་ལྷ་བཟང་གིས་སྡེ་སྲིད་
བཀྲོངས། དེ་ལྟར་དྲག་ཤུལ་ལ་བརྟེན་ནས་བོད་ཀྱི་སྲིད་དབང་ཕྲོགས། དེ་
ནས་དགུང་ལོ་ཉེར་བཞི་ལ་ཕེབས་པ་མེ་ཁྱི། ཕྱི་ལོ་ ༡༧༠༦ ལོར་རྒྱ་ནག་ཏུ་
གདན་འདྲེན་པའི་མཚོ་སྔོན་བརྒྱུད་དེ་བྱོན་པའི་ལམ་བར་དུ་སྙུན་གྱིས་སྐུ་གཤེགས་
སྐད་དང་། སྐུ་གདུང་ཡང་མཚོ་སྔོན་གསེར་ཁོག་དགོན་དུ་བཞུགས་ཞེས་བཤད་
ཚུལ་དང་།
གཞན་ཡང་། མཁས་དབང་དུང་དཀར་རིན་པོ་ཆེའི་ཚིག་མཛོད་དུ་
དྲངས་པ་ལས། གསོལ་དཔོན་བློ་གྲོས་དབང་ཕྱུག་གིས་མཛད་པའི་རྣམ་ཐར་
65

ཆོས་འབྱུང་ཀུན་བཏུས།
དང་། སུམ་པ་མཁན་པོ་ཡེ་ཤེས་དཔལ་འབྱོར་དང་། ལྷ་བཙུན་དར་རྒྱས་ནོ་
མོ་ཧན་གྱིས་མཛད་པའི་ཚངས་དབྱངས་རྒྱ་མཚོའི་སྐུ་ཚེའི་སྨད་ཀྱི་མཛད་རྣམ་
ལྷའི་ཏམ་བུ་རའི་སྒྲ་དབྱངས་ཞེས་པ་སོགས་ཀྱི་ནང་རྒྱལ་དབང་མཆོག་དགུང་
ལོ་རེ་བཞི་པར་བཞུགས་པའི་རྣམ་ཐར་ཞིབ་པར་བཀོད་ཡོད་པ་སྟེ། དགུང་ལོ་
ཉེར་ལྔའི་ཐོག་ལྷ་བཟང་གི་ལྐོག་གཤོམ་འོག་རྒྱལ་བའི་ཁྲི་ལས་ཕབ་སྟེ་རྒྱ་ནག་
ཏུ་གདན་འདྲེན་པའི་ལམ་བར་ཀུན་དགའ་ནོར་ནས་བྲོས་བྱོལ་དུ་ཕེབས་ཏེ་སྦས་
པའི་བརྟུལ་ཞུགས་འཛིན་ཕྱིར་བློ་བཟང་རིན་ཆེན་ཆོས་གྲགས་རྒྱ་མཚོ་དང་། ངག་
དབང་ཆོས་གྲགས་རྒྱ་མཚོར་མཚན་བརྗེས། །
ཤིང་རྟ། ཕྱི་ལོ་ ༡༧༡༤ ལོར་དྭགས་པོ་གྲྭ་ཚང་དུ་བཞུགས་སྐབས་
དྭགས་པོ་ཞབས་དྲུང་དང་། དྭགས་པོ་བླ་མ་སོགས་སུ་འབོད། ལོ་བཅུའི་རིང་
ལ་མཚོ་སྔོན་ཨ་རིག་ནས་བཟུང་སྟེ་ཚ་བ་རོང་དང་། ཚ་ཁོ། དར་རྩེ་མདོ།
གླང་ཆེན་འགྱིང་རི། ཁམས་ཀྱི་འབའ་ལི་ཐང་། ལྷོ་ཁ། ཙ་རི། ཀོང་ཡུལ།
མོན་ཡུལ། བལ་ཡུལ། རྒྱ་གར་སོགས་ས་གནས་མང་པོར་གསང་སྟབས་
ཀྱིས་གནས་མཇལ་གནང་། ལྕགས་བྱི། ཕྱི་ལོ་ ༡༧༢༠ ལོར་དཔའ་རིས་
གསེར་ཁོག་དགོན་དུ་ཕེབས་སྐབས་བློ་བཟང་དཔལ་ལྡན་ཞྭ་ལུ་ལེགས་པ་རྒྱལ་
མཚན་གྱི་སྤྲུལ་སྐུ་ངོས་འཛིན་གནང་། རབ་བྱུང་བཅུ་གཉིས་པའི་ལྕགས་གླང་།
ཕྱི་ལོ་ ༡༧༢༡ ལོར་རྗེ་ཉིད་ཨ་ལག་ཤ་ནས་དཔའ་རིས་གསེར་ཁོག་དགོན་
དུ་ཕེབས་སྐབས་ཇག་རུང་གྲོང་རི་དགོན་གྱིས་ཞུས་པ་ལྟར་དགོན་དེའི་མཁན་
ཁྲིའི་ཁུར་བཞེས།
མེ་ལུག ཕྱི་ལོ་ ༡༧༢༧ ལོར་རྒྱལ་དབང་མཆོག་གིས་བོད་སོག་གི་
66

རབ་བྱེད་སོ་དྲུག་པ།
ཡོན་བདག་བཙལ་ནས་བྲག་འགག་གི་གནས་སུ་ཡར་ལུང་དགོན་ཐོས་བསམ་
དར་རྒྱས་གླིང་གསར་བཞེངས་ཀྱི་འགོ་བརྩམས་ཏེ་ལོ་ལྔའི་ནང་གྲུབ་ཅིང་། དགེ་
འདུན་གྱི་སྡེ་མང་པོ་བཙུགས། དགུང་ལོ་སོ་དགུའི་སྟེང་ཇག་རུང་དགོན་རྙིང་
གི་མཁན་ཁྲིའི་ཐུགས་ཁུར་བཞེས་ནས་དགུང་ལོ་རེ་བཞིའི་བར་ལོ་ཉེར་ལྔའི་རིང་
ལ་ཇག་རུང་ཡར་ལུང་དགོན་པའི་དགོན་བདག་དང་མཁན་པོ་གཅིག་ལྕོགས་
གནང་། ཤིང་སྟག ཕྱི་ལོ་ ༡༧༣༤ ལོར་ཏེ་ཐུང་རྡོ་རྗེ་འཆང་གི་དཀར་ཆག་
པད་དཀར་ལྗོན་བཟང་ཞེས་པ་དང་། མ་རུང་སྲིན་པོའི་གཟུགས་ཅན་ཁྲོ་གཏུམ་
ཆེ་ཞེས་པའི་གུར་མགོན་འཕྲིན་བཅོལ་ལྗགས་རྩོམ་མཛད། རབ་བྱུང་བཅུ་གཉིས་
པའི་མེ་སྟག ཕྱི་ལོ་ ༡༧༤༦ ལོར་མདོ་སྨད་དུ་དགོངས་པ་རྫོགས་པར་གསུངས་
སོ༑ ༑ཞེས་ཚིག་མཛོད་དུ་དྲངས་སོ། །དེ་ལྟར་རྒྱལ་དབང་སྐུ་ཕྲེང་དྲུག་པ་
ཚངས་དབྱངས་རྒྱ་མཚོའི་རྣམ་པར་ཐར་པ་ཆ་ཙམ་བརྗོད་ཟིན་ཏོ། །
༧༽ རྒྱལ་དབང་སྐུ་ཕྲེང་བདུན་པ་བསྐལ་བཟང་རྒྱ་མཚོ།
རྒྱལ་དབང་སྐུ་ཕྲེང་བདུན་པ་བསྐལ་བཟང་རྒྱ་མཚོ་ནི། མདོ་ཁམས་
ལི་ཐང་བྱམས་པ་གླིང་གི་ལྷ་ཞོལ་དུ་རབ་བྱུང་བཅུ་གཉིས་པའི་ས་བྱི། ཕྱི་
ལོ་ ༡༧༠༨ ལོར་ཡབ་བསོད་ནམས་དར་རྒྱས་དང་། ཡུམ་བསོད་ནམས་
ཆོས་མཚོ་གཉིས་ཀྱི་སྲས་སུ་སྐུ་འཁྲུངས། ལི་ཐང་ཆོས་སྐྱོང་གིས་རྒྱལ་དབང་
སྐུ་ཕྲེང་དྲུག་པའི་ཡང་སྲིད་དུ་ལུང་བསྟན་པ་བཞིན་སྐུ་ཞང་ཨ་དགེ་བཀྲ་ཤིས་ཀྱིས་
བསྐལ་བཟང་རྒྱ་མཚོ་ཞེས་མཚན་གསོལ། དེ་ནས་རྒྱལ་བའི་མཆོག་སྤྲུལ་རིན་
པོ་ཆེ་ལི་ཐང་ཕྱོགས་སུ་འཁྲུངས་པའི་གྲགས་སྙན་དབུས་གཙང་དུ་ཁྱབ་པས། རྒྱལ་
པོ་ལྷ་བཟང་གིས་ཕྱོགས་དེར་བརྟག་དཔྱད་བྱེད་པར་མདའ་དཔོན་ནོར་བུ་དངོས་

ཆོས་འབྱུང་ཀུན་བཏུས།
གྲུབ་སོགས་ལྐོག་ཏུ་མངགས་པ་གློ་བུར་དུ་གཟིམ་ཁང་དུ་འབྱོར་ནས། ཡབ་
ཡུམ་གཉིས་ལ་ཁྱོད་གཉིས་ཀྱི་བུ་འདི་སུའི་སྐུ་སྐྱེ་ཡིན་ཞེས་དྲིས་པ་ན། ལི་ཐང་
ཆོས་སྐྱོང་གིས་ཚངས་དབྱངས་རྒྱ་མཚོའི་སྐུ་སྐྱེ་ཡིན་གསུངས་ཞེས་དྲང་བཤད་
བྱས་པ་ལ། མདའ་དཔོན་ནོར་བུ་དངོས་གྲུབ་ཀྱིས་ཚངས་དབྱངས་རྒྱ་མཚོའི་
སྐུ་སྐྱེ་མིན་པ་ཐག་བཅད་ཟིན་པས། དེའི་སྐུ་སྐྱེ་ཡིན་ཞེས་སྨྲས་ན། གནོད་པ་
ལས་ཕན་གང་ཡང་མེད་ཅེས་ཁ་མནན་ཏེ་ཁོའི་ཡོང་རོགས་སོག་པོ་ཨུའི་ཅིང་
དེ་ནས་མདའ་དཔོན་གཅིག་པུ་གསང་སྟབས་ཀྱིས་ཡབ་ཡུམ་གྱི་སར་ཡོང་
ནས་སྐུ་སྐྱེ་འདི་ས་འགོལ་ས་ཞིག་ཏུ་གདན་དྲངས་ན་ལེགས་ཚུལ་གྱི་བློ་བཏོན་
པར་བརྟེན། དེ་ནུབ་ཡབ་ཀྱིས་འབྲོག་ས་ཞིག་ཏུ་གདན་དྲངས་ཤིང་། དེ་ནས་
ཤིང་རྟ། ཕྱི་ལོ་ ༡༧༡༤ ལོའི་ཟླ་ ༣ པའི་ཚེས་ ༡༤ ཉིན་སྡེ་དགེར་གདན་
ཞུ་བྱས། དེའི་ཚུལ་སོགས་མཚོ་སྔོན་ཕྱོགས་ཀྱི་སྦྱིན་བདག་སོག་པོ་ཆིང་ཝང་
པ་ཐུར་ཐའི་ཇི་སོགས་ཀྱིས་ཐོས་ཏེ། ལྷ་བཟང་གིས་ཚངས་དབྱངས་རྒྱ་མཚོར་
མི་འོས་པ་མང་དུ་བྱས་ཤིང་། ད་དུང་ཡང་སྲིད་ལའང་གནོད་དོགས་ནས་གདན་
འདྲེན་པའི་མི་སྣ་མངགས་ཏེ་སྡེ་དགེ་ནས་མཚོ་སྔོན་དགའ་ལྡན་ཨེ་ཏི་ནི་ཇུ་ནང་
གི་སྡོད་སྒར་དུ་ཕེབས། དེ་ནས་དབུས་ཕྱོགས་ནས་གདན་ས་གསུམ་དང་། སྟག་
རྩེ་སྡེ་སྲིད་སོགས་གཞུང་འབངས་རྣམས་ནས་གསང་སྟབས་ཀྱིས་ཡང་སྲིད་
མཆོག་སྤྲུལ་རིན་པོ་ཆེ་རྒྱལ་དབང་སྐུ་འཕྲེང་བདུན་པར་ངོས་འཛིན་མཛད།
དགུང་ལོ་བརྒྱད་པའི་སྟེང་མན་ཆིང་གོང་མ་ཁང་ཤིས་ནས་ཀྱང་སྔར་
ཡབ་དུས་སུ་རྒྱལ་དབང་སྐུ་ཕྲེང་ལྔ་པ་ཆེན་པོ་དང་འབྲེལ་བ་ཟབ་མོ་ཡོད་པའི་སྲོལ་

རབ་བྱེད་སོ་དྲུག་པ།
རྒྱུན་ལྟར། སྐུ་ཚབ་ཆེད་མངགས་ཀྱིས་བོད་རྒྱ་ཧོར་གསུམ་གྱི་ཆིབས་ཧྲག་གཟབ་
རྒྱས་བཅས་ཀྱིས་ཡང་སྲིད་མཆོག་སྤྲུལ་རིན་པོ་ཆེ་སྐུ་འབུམ་བྱམས་པ་གླིང་དུ་
གདན་དྲངས་ཏེ་སྐུ་འབུམ་དགོན་པའི་དགེ་འདུན་སྟོང་གསུམ་ལྷག་གིས་མཆོད་
རྫས་སྣ་ཚོགས་ཐོགས་ཏེ་སེར་སྤྲེངས་དང་། དད་ལྡན་མི་ཆེན་དཔོན་ཆེན་རྣམས་
ཀྱིས་མདུན་བསུས་ཏེ་རྒྱལ་མཆོག་བསོད་ནམས་རྒྱ་མཚོའི་གསེར་ཁྲིར་མངའ་
གསོལ། དེ་ནས་བཟུང་། ཆ་གན་ནོ་མོན་ཧན་དང་། ཆུ་བཟང་རིན་པོ་ཆེ་
རྣམ་གཉིས་ཡོངས་འཛིན་དུ་བསྟེན་ནས་མདོ་དང་སྔགས་ཀྱི་གཞུང་ལུགས་རབ་
འབྱམས་ལ་ཐོས་བསམ་སློབ་གཉེར་མཛད།
དམ་པ་འདི་དགུང་ལོ་དགུ་པ་ལ་ཕེབས་པ་མེ་སྤྲེལ་ལོའི་ཧོར་ཟླ་བཅུ་པ།
ཕྱི་ལོ་ ༡༧༡༦ ལོར་སྐུ་འབུམ་མཆོད་སྡོང་ཆེན་མོའི་དྲུང་དུ་ཡོངས་འཛིན་
ཆུ་བཟང་རིན་པོ་ཆེའི་སྤྱན་སྔར་རབ་བྱུང་གི་སྡོམ་པ་བཞེས། རྒྱལ་དབང་བསྐལ་
བཟང་རྒྱ་མཚོ་དགུང་ལོ་བཅུ་གསུམ་བཞེས་པ་རབ་བྱུང་བཅུ་གཉིས་པའི་ལྕགས་
བྱི༑ ཕྱི་ལོ་ ༡༧༢༠ ལོར་མཆོག་སྤྲུལ་རིན་པོ་ཆེ་དབུས་གཙང་ཆོས་ཀྱི་ཞིང་
དུ་ཆིབས་ཁ་བསྒྱུར་བའི་སྐོར་ལ། སྦྱིན་བདག་གི་གཙོ་བོ་བསྟན་འཛིན་ཆིང་ཝང་
དང༌། དགའ་ལྡན་ཇུ་ནང་གིས་གཙོས་སོག་ཡུལ་དང་། མཚོ་སྔོན་ཕྱོགས་ན་
ཡོད་པའི་དཔོན་ཁག་ཀུན་ནས་སྐུ་འབུམ་དུ་བཞུགས་པའི་རྒྱལ་དབང་ཐམས་ཅད་
མཁྱེན་པའི་ཡང་སྲིད་མཆོག་སྤྲུལ་རིན་པོ་ཆེ་དབུས་སུ་གདན་འདྲེན་ཞུ་བར་གཅིག་
ཏུ་བགྲོས་པ་ལ། ཆིང་གོང་མས་ཀྱང་དེ་ལྟར་དགོས་ཚུལ་གྱི་བཀའ་རྒྱ་དང་མི་
སྣ་འབྱོར་བའི་མདུན་རྒྱལ་དབང་སྐུ་ཕྲེང་ལྔ་པ་ཆེན་པོའི་དུས་ཀྱི་སྲོལ་ལྟར་འཇའ་
ས་ཐམ་ཀ་སོགས་ཀྱང་ཕུལ།
69

ཆོས་འབྱུང་ཀུན་བཏུས།
དགུང་ལོ་བཅུ་གསུམ་པའི་ཐོག་སྐུ་འབུམ་བྱམས་པ་གླིང་ནས་དབུས་སུ་
ཆིབས་ཁ་བསྒྱུར་བའི་ཚེ། ཕེབས་སྐྱེལ་ལ་གོང་མའི་སྲས་ཅིང་ཇུན་དང་། སོག་
པོ་དང་མཚོ་སྔོན་ཁུལ་གྱི་སྦྱིན་བདག་དང་། གོང་མའི་སྐུ་ཚབ་ཏུ་ཐུའུ་བཀྭན་
ཧོ་ཐོག་ཐུ། བཀའ་འགྱུར་ཏཱ་བླ་མ། ཁལ་ཁ་དོན་གྲུབ་ཝང་སོགས་ཤིན་ཏུ་གཏོས་
ཆེ་བའི་ཆིབས་ཞབས་དང་། རྒྱ་དང་སོག་པོའི་སྐུ་སྲུང་དམག་དཔུང་བཅས།
ལྕགས་བྱི་ལོའི་ཟླ་དགུ་པའི་ཚེས་བཅོ་ལྔའི་ཉིན་ཕོ་བྲང་ཆེན་པོ་པོ་ཏ་ལར་ཕེབས།
ཟླ་ ༡༡ པའི་ཚེས་ལྔ་ཉིན་པོ་ཏ་ལར་པཎ་ཆེན་བློ་བཟང་ཡེ་ཤེས་ཀྱིས་མཁན་
སློབ་གཅིག་ལྕོགས་མཛད་དེ་དགེ་ཚུལ་གྱི་སྡོམ་པ་བཞེས། བློ་བཟང་བསྐལ་བཟང་
རྒྱ་མཚོ་ཞེས་མཚན་གསོལ། །
རྗེ་དགུང་ལོ་བཅུ་བཞི་ལ་ཕེབས་པ་ལྕགས་གླང་། ལོ་ཕྱི་ལོ་ ༡༧༢༡
ལོའི་བོད་ཟླ་གསུམ་པའི་ཚེས་བཅོ་ལྔའི་ཉིན་དགའ་ལྡན་ཁྲི་ཟུར་བློ་བཟང་དར་
རྒྱས་ཡོངས་འཛིན་དུ་བསྟེན་ཏེ་མཚན་ཉིད་སྐོར་གྱི་གཞུང་ཆེན་རྣམས་གསན་
སྦྱོང་མཛད། ཧོར་ཟླ་དྲུག་པའི་ཚེས་བཞིའི་ཆོས་འཁོར་དུས་ཆེན་ཉིན་རྗེ་ཉིད་
ལ་མཇལ་བར་འོངས་པའི་དད་ལྡན་སྐྱེ་བོ་ཁྲི་ཕྲག་བརྒལ་བ་ལ་མཇལ་ཁ་གནང་
ཞིང་། ཐུགས་རྗེ་ཆེན་པོ་ཕྱག་བཞི་པའི་རྗེས་གནང་བསྩལ། །
ཧོར་ཟླ་དགུ་པའི་ནང་ཡང་། སྐྱེ་བོ་ཁྲི་ཕྲག་འདུས་པ་ལ་མཇལ་ཁ་གནང་
ཞིང་། ཡི་དམ་གྱི་ལྷ་དུ་མའི་རྗེས་གནང་བསྩལ། དེ་ནས་ཟླ་གསུམ་གྱི་རིང་དཔལ་
རྡོ་རྗེ་འཇིགས་བྱེད་ལྷ་བཅུ་གསུམ་མའི་བསྙེན་མཚམས་ལ་བཞུགས་ནས་ཁ་སྐོང་
སྦྱིན་སྲེག་དང་བཅས་མཛད་དེ་སྐུ་མཚམས་ལེགས་པར་གྲོལ། དགུང་གྲངས་
བཅོ་ལྔ་བཞེས་པ་ཆུ་སྟག ཕྱི་ལོ་ ༡༧༢༢ ལོའི་སྨོན་ལམ་གྱི་གསུང་ཆོས་
70

རབ་བྱེད་སོ་དྲུག་པ།
སྐབས་དགེ་འདུན་ཁྲི་ཕྲག་ཙམ་ལ་སྐྱེས་རབས་སོ་བཞི་པ་སོགས་གསུང་ཆོས་མང་
པོ་གནང་། ལོ་དེའི་ཧོར་ཟླ་བཅུ་པ་ནས་ཟླ་གཅིག་གི་རིང་པོ་ཏ་ལར་འཕགས་
པ་ལོ་ཀེ་ཤྭ་རའི་སྐུ་མདུན་དུ་མཚམས་དམ་པར་བཅད་དེ་དཔལ་རྡོ་རྗེ་འཇིགས་
བྱེད་ཀྱི་ལྗགས་བསྙེན་མཛད། དགུང་ལོ་བཅུ་དྲུག་བཞེས་པ་ཆུ་ཡོས། ཕྱི་
ལོ་ ༡༧༢༣ ལོར། ལྷ་ལྡན་སྨོན་ལམ་ཆེན་མོར་སེར་འབྲས་གཉིས་ཀྱིས་
གཙོས་ཉེ་འདབས་ཀྱི་དགོན་པ་དང་རི་ཁྲོད་པ་སོགས་ཀྱི་དགེ་འདུན་པ་རྣམས་
ལས། གདན་ས་དགའ་ལྡན་ནས་མི་ཕེབས་ནའང་། ལོ་འདི་ནས་དགའ་ལྡན་
གྱི་དགེ་འདུན་པ་རྣམས་ཀྱང་ཕེབས་རྒྱུའི་སྲོལ་བཙུགས་པར་མཛད། རྒྱལ་དབང་
ཉིད་ལོ་དེའི་སྨོན་ལམ་ཚོགས་དབུར་ཕེབས་ཏེ། སྨོན་ལམ་ཆེན་མོའི་བཅའ་ཡིག་
གསར་དུ་བསྩལ།
༧གོང་ས་ཏཱ་ལའི་བླ་མ་སྐུ་ཕྲེང་རིམ་བྱོན་གྱི་ཆོས་སྲིད་མཛད་རྣམ་ལས་
བཤད་པ་སྙིང་པོར་བསྡུ་ན། རྗེ་དགུང་ལོ་བཅུ་བདུན་པ་ཤིང་འབྲུག ཕྱི་ལོ་ ༡༧༢༤
ལོར་ཆིན་གོང་མ་ཡུང་ཀྱིན་མཆོག་ནས་ཏཱ་ལའི་བླ་མར་ཆོས་སྲིད་ལུགས་གཉིས་
ཀྱི་ཐུགས་འགན་བཞེས་དགོས་པའི་བཀའ་ལུང་དང་འཇའ་ས་གསེར་ཐམ་བཅས་
གནང་བའི་སྐོར་རྣམ་ཐར་ནང་། འཇམ་དབྱངས་གོང་མ་ཆོས་ཀྱི་རྒྱལ་པོ་ནས་
རྒྱལ་བསྟན་སྤྱི་དང་། ཁྱད་པར་འཇམ་མགོན་བླ་མའི་རིང་ལུགས་དར་ཞིང་
རྒྱས་པ་དང་། འགྲོ་བའི་བདེ་སྐྱིད་རྫོགས་ལྡན་གྱི་དཔལ་ལ་ཅོ་འདྲི་བའི་གནས་
སུ་འགོད་པར་བཞེད་ནས། ཞེས་པ་ནས་ཀུན་གཟིགས་ལྔ་པ་ཆེན་པོའི་དུས་བཞིན།
ཆོས་སྲིད་མཐའ་དག་སྐྱོང་དགོས་པའི་གསེར་གྱི་བཀའ་ལུང་བཟང་པོ་དང་།
གསེར་གྱི་གླེགས་བུ་སྲབ་མཐུག་ཀོ་བ་ཙམ་བཅུ་དྲུག་ཡོད་པའི་འཇའ་ས་དང་།
71

ཆོས་འབྱུང་ཀུན་བཏུས།
བོད་རྒྱ་མན་ཇུ་སོག་ཡིག་བཅས་བཞིས་སྤྲས་པའི་གསེར་ཐམ་ཆེན་མོའི་ཞལ་རིས་
ལ༑ ནུབ་ཕྱོགས་མཆོག་ཏུ་དགེ་བའི་ཞིང་གི་རྒྱལ་དབང་། ས་སྟེང་གི་རྒྱལ་
བསྟན་ཡོངས་ཀྱི་བདག་པོ། ཐམས་ཅད་མཁྱེན་པ་བཛྲ་དྷ་ར་ཏཱ་ལའི་བླ་མ་ཞེས་
འཁོད་པའི་ཐམ་ཀ་དང་། ཞུ་འཕྲིན་ལེགས་སྐྱེས་བཅས་ཕུལ་བ་བཞེས། ཡང་
ལོ་དེའི་ནང་བསྟན་བཅོས་མངོན་རྟོགས་རྒྱན་འགྲེལ་པ་དང་བཅས་གཞུང་མང་
དག་ལ་སྦྱངས་པ་མཐར་ཕྱིན་པར་མཛད་པས། ཚོམས་ཆེན་རྙིང་བར་ཕར་
ཕྱིན་སྟོན་མོ་རྒྱས་པར་གནང་། དགུང་ལོ་བཅོ་བརྒྱད་བཞེས་པ་ཤིང་སྦྲུལ། ཕྱི་
ལོ་ ༡༧༢༥ ལོར་སྨོན་ལམ་ཆེན་མོའི་ཚོགས་དབུར་ཕེབས་ཏེ་སྟོན་པའི་འཁྲུངས་
རབས་ཀྱི་གསུང་ཆོས་གནང་ཞིང་འདུལ་བ་མདོ་རྩ་འགྲེལ་སོགས་དམ་ཆོས་
འདུལ་བའི་གཞུང་ལུགས་རྒྱ་མཚོ་ལ་གསན་སྦྱོང་གི་དབུ་ཚུགས། དེ་ནས་རྫིང་
ཕྱིའི་གཙུག་ལག་ཁང་དུ་ཕེབས་ཏེ་རྗེ་བཙུན་བྱམས་མགོན་གྱི་སྐུ་བརྙན་དྲུང་དུ་
དངུལ་སྲང་ལྔ་བཅུ་ལས་གྲུབ་པའི་མཆོད་ཀོང་དང་མཎྜལ། སྙན་ཤལ་དང་འཕན་
སོགས་མཆོད་རྫས་མང་དུ་ཕུལ། དེ་ཕྱོགས་སུ་གང་དུ་ཕེབས་སར་ལྷ་སྡེ་མི་
སྡེ་ལ་མཇལ་ཁ་གནང་ཞིང་། ཁྲ་འབྲུག་གཙུག་ལག་ཁང་ཆེན་མོར་རབ་གནས་
ཀྱང་མཛད། དེ་ནས་གོང་མ་ཆེན་མོ་ནས་བསྟན་འགྱུར་གྱི་པར་གསར་བརྐོས་
པ་གྲུབ་ནས་པར་ཕུད་དང་མ་ཕྱི་བཅས་ཕུལ་བ་བཞེས།
དགུང་ལོ་བཅུ་དགུ་ལ་ཕེབས་པ་མེ་རྟ། ཕྱི་ལོ་ ༡༧༢༦ ལོར་བདུན་
ཕྲག་གཅིག་གི་རིང་སྐུ་མཚམས་ལ་བཞུགས་ཤིང་། སྐུ་མཚམས་གྲོལ་ནས་
སྐུ་འབུམ་རྒྱུད་པ་གྲྭ་ཚང་གི་བཅའ་ཡིག་ལྗགས་རྩོམ་གནང་། ལོ་དེར་བསྙེན་
རྫོགས་ཀྱི་སྡོམ་པ་བཞེས་ཞེས་ལུགས་གཅིག་དང་། དགུང་ལོ་ཉི་ཤུ་བཞེས་པ་
72.

རབ་བྱེད་སོ་དྲུག་པ།
11མེ་ལུག ཕྱི་ལོ་ ༡༧༢༧ ལོར་བསྙེན་རྫོགས་བསྒྲུབས་ཞེས་ལུགས་གཉིས་
ཡོད་ལ། གང་ལྟར་ཡང་དེ་དུས་ཀྱི་མཁན་སློབ་སོགས་ནི། པཎ་ཆེན་རིན་པོ་
ཆེ་གཙང་ནས་ལྷ་སར་ཕེབས་ཏེ་ཟླ་བ་བཞི་པའི་ཚེས་བཅོ་ལྔའི་ཉིན། ར་ས་འཕྲུལ་
སྣང་གཙུག་ལག་ཁང་གི་ཇོ་བོ་ཤཱཀྱ་མུ་ནེའི་མདུན་དུ་པཎ་ཆེན་བློ་བཟང་ཡེ་ཤེས་
ཀྱིས་མཁན་པོ་དང་། དགའ་ལྡན་ཁྲི་རིན་པོ་ཆེ་དཔལ་ལྡན་གྲགས་པས་ལས་
སློབ། རྒྱུད་སྨད་སློབ་དཔོན་ངག་དབང་མཆོག་ལྡན་གྱིས་གསང་སྟོན། དཀའ་
ཆེན་བློ་བཟང་སྨོན་ལམ་རྒྱ་མཚོས་དུས་བསྒོ་བ་མཛད་ཅིང་། རྒྱལ་སྲས་སྤྲུལ་
སྐུ་འཇིགས་མེད་ཡེ་ཤེས་གྲགས་པ། བྲག་གཡབ་སྤྲུལ་སྐུ་བློ་བཟང་རྣམ་རྒྱལ།
ཤར་བྱང་གི་ཆོས་རྗེ་རྣམ་གཉིས་ཀྱིས་གཙོས་གདན་ས་ཆེན་པོ་རྣམས་ཀྱི་ཁྲི་བ་
སོགས་བཤེས་གཉེན་ཆེན་པོ་སུམ་ཅུའི་དབུས་སུ་བསྙེན་རྫོགས་ཀྱི་སྡོམ་པ་བཞེས།
པཎ་ཆེན་རིན་པོ་ཆེ་ལས་དབང་ལུང་རྗེས་གནང་སོགས་ཟབ་ཆོས་མང་དུ་གསན།
དགུང་ལོ་ཉེར་གཅིག་བཞེས་སྐབས་འབྲས་སྤུངས་རྡོ་རམས་པའི་གྲྭ་སྐོར་མཚན་
རྟགས་བཞེས་པར་མཛད། དགུང་ལོ་ཉེར་གཉིས་པ་ས་སྤྲེལ། ཕྱི་ལོ་ ༡༧༢༨
ལོའི་བོད་ཟླ་ལྔ་པའི་ནང་མི་དབང་ཕོ་ལྷའི་དཔུང་ཤུགས་ཀྱིས་ལྷ་ས་ཡོངས་རྫོགས་
བདག་གིར་བཟུང་སྟབས། ལོ་དེའི་བོད་ཟླ་བཅུ་གཅིག་པའི་ནང་རྒྱལ་དབང་
སྐུ་འཁོར་དང་བཅས་མདོ་སྨད་མགར་ཐར་དུ་ཕེབས་དགོས་བྱུང་། ལོ་ཤས་
རིང་དེར་བཞུགས་པའི་ཚེ་མགར་ཐར་དགོན་པ་ཕྱག་འདེབས་མཛད་དེ་དགེ་
འདུན་ལྔ་བཅུ་སྐོར་གྱི་གྲྭ་ཚང་བཙུགས། དེ་ཕྱོགས་ཀྱི་དགོན་སྡེ་ཁག་ལ་ཆོས་
འཁོར་རྒྱ་ཆེར་བསྐོར་ཞིང་དད་ལྡན་གྱི་སྐྱེ་བོ་མཐའ་ཡས་པ་ཆོས་ཀྱིས་སྨིན་པར་
མཛད། གནས་དེར་མགར་ཐར་ཞེས་པའི་མིང་ཐོགས་ཚུལ་ནི། སྔོན་བློན་

ཆོས་འབྱུང་ཀུན་བཏུས།
པོ་མགར་དམ་པ་རྒྱ་ཡུལ་ནས་བྲོས་ཏེ་ཐར་པའི་གནས་ཡིན་ལ། མགར་གྱིས་
ལྷ་གསོལ་ས་ཡིན་ཟེར་བའི་མགར་བ་ལ་བཙས་ཞེས་གྲགས་པའང་ཉེ་འཁོར་དུ་
ཡོད་ཅིང་། རི་རྩེ་རྣམས་སུ་ཡང་ཐོ་ཡོར་མི་འདྲ་བ་སོ་བ་ལྟར་སྣང་བ། བློན་
པོ་མགར་གྱིས་རྗེས་འདེད་བྱུང་ན་འཁྲུལ་བའི་ཕྱིར་བྱས་ཟེར་བ་སོགས་ད་ལྟའང་
མཐོང་རྒྱུ་ཡོད་ལ། སྔོན་ཆད་གནས་དེར་ལོ་ཆེན་བཻ་རོ་ཙ་ན་ཡུན་རིང་དུ་བཞུགས་
པའི་སྒྲུབ་ཕུག་བྱིན་རླབས་ཅན་སོགས་ཡོད་པས། དམ་པ་དུ་མས་བྱིན་གྱིས་
བརླབས་པའི་གནས་ཡིན་པར་བཤད། དགུང་ལོ་ཉེར་དགུ་ལ་ཕེབས་པ་ཤིང་
ཡོས། ཕྱི་ལོ་ ༡༧༣༥ ལོར་མདོ་ཁམས་ནས་བྱོན་ཏེ་ཕོ་བྲང་ཆེན་པོར་
ཞབས་སོར་འཁོད། དགུང་ལོ་སུམ་ཅུ་པར་ལྷ་ལྡན་གཙུག་ལག་ཁང་གི་རྟེན་
རྣམས་ཉམས་གསོ་དང་གསར་བཞེངས་མཛད། དགུང་ལོ་སོ་གཅིག་སྐབས་
ཁྲ་འབྲུག་གཙུག་ལག་ཁང་ཞིག་གསོའི་བཀའ་གནང་ཞིང་། གོས་སྐུ་མཐོང་
བ་དོན་ལྡན་གསར་བཞེངས་ཀྱི་དཀར་ཆག་སྨོན་ཚིག་མཛད། དགུང་ལོ་
སོ་གསུམ་བཞེས་པའི་སྐབས་ཚོགས་མཆོད་སེར་སྦྲེང་མཆོད་རྫས་ཧྲུལ་པོ་
རྣམས་གསར་བཟོ་མཛད།
དགུང་ལོ་སོ་བཞི་ལ་ཕེབས་པ་འབྲུག་སྡེ་སྲིད་དགོངས་ཞུས་ཀྱི་ཚབ་བློན་
པོ་ངག་དབང་རྒྱལ་མཚན་བསྐོ་བཞག་མཛད། ལྕགས་རི་འགྲོ་ཕན་གླིང་གི་གསོ་
རིག་སློབ་སྦྱོང་ཅུང་ཟད་ཉམས་པ་ལ་གདན་ས་མཐིལ་གྱི་མཁན་པོ་རྒྱུགས་ལེན་
དུ་བཏང་བ་སོགས་ཀྱི་ཐབས་ཚུལ་གྱིས་ཉམས་པ་སོར་ཆུད་པར་མཛད། པཎ་
ཆེན་བློ་བཟང་ཡེ་ཤེས་ཀྱི་ཡང་སྲིད་མཆོག་སྤྲུལ་ངོས་འཛིན་གནང་སྟེ་མཚན་
བློ་བཟང་དཔལ་ལྡན་ཡེ་ཤེས་ཞེས་གསོལ། དགུང་ལོ་སོ་དགུ་བཞེས་སྐབས་

རབ་བྱེད་སོ་དྲུག་པ།
སྒྲ་གཞུང་ཙནྡྲ་བའི་རི་མོའི་སློབ་རྒྱུན་སྤེལ་བར་མཛད། དགུང་ལོ་བཞི་བཅུ་
ལ་ཕེབས་སྐབས་པཎ་ཆེན་དཔལ་ལྡན་ཡེ་ཤེས་ལྷ་སར་ཕེབས་པ་ལ་འཇམ་
དབྱངས་སྨྲ་སེང་དང་སྒྲོལ་དཀར་སོགས་ཀྱི་རྗེས་གནང་བསྩལ།
དགུང་ལོ་ཞེ་གཉིས་བཞེས་སྐབས་རྩེའི་བདེ་གསང་འཇིགས་གསུམ་གྱི་
བློས་བསླངས་དཀྱིལ་འཁོར་བཞེངས་འགོ་ཚུགས། དགུང་ལོ་ཞེ་བཞི་ལ་ཕེབས་
པ་རབ་བྱུང་བཅུ་གསུམ་པའི་ལྕགས་ལུག ཕྱི་ལོ་ ༡༧༥༡ ལོར་ཆོས་སྲིད་
ལུགས་གཉིས་ཀྱི་ཐུགས་འགན་བཞེས་ནས་བཀའ་ཤག་གསར་དུ་བཙུགས་ཤིང་།
བཀའ་བློན་གྱི་གཙོ་བོ་དགའ་བཞི་པཎྜིཏ་དང་། མདོ་མཁར་ཞབས་དྲུང་ཚེ་རིང་
དབང་རྒྱལ། ཐོན་པ་སྲི་ཆོས་ཚེ་བརྟན། སེར་མོ་བ་དར་ཧན་ཉི་མ་རྒྱལ་མཚན་
བཅས་བཀའ་བློན་དུ་བསྐོ་བཞག་མཛད་ཅིང་། བཀའ་ཤག་གི་ཕྱག་དམ་བདེ་
སྐྱིད་མ་དང་། རྟགས་དམ་སེལ་དམ་བཅས་ཐུགས་སྨོན་དང་བཅས་བཀའ་བློན་
གུང་ཐུན་མོང་གི་ཕྱག་ཏུ་གསོལ་རས་བསྩལ། དྲུང་མགྲོན་འགག་གསུམ་སྟེ་
བཀའ་དྲུང་། བཀའ་མགྲོན། འགག་པ་བཅས་འཛུགས་པའི་སྲོལ་བཏོད། དགུང་
ལོ་ཞེ་ལྔའི་ཐོག་འབྲས་ལྗོངས་རྒྱལ་པོ་གསར་བསྐོ་གནང་ཞིང་། ཉམས་ཆག་
ཏུ་སོང་བའི་རིས་མེད་ཀྱི་དགོན་སྡེ་རྣམས་ཉམས་གསོ་མཛད།
ཤིང་ཁྱི། ཕྱི་ལོ་ ༡༧༥༩ ལོར་སྒྲ་དང་། སྙན་ངག རྩིས་སྐར་ནག་
སྡེབ་སྦྱོར། ལཉྩ། ཝརྟུ་སོགས་ཡིག་སྣ་མང་པོ་ཁྲིད་སྦྱོང་བྱེད་སའི་རྩེ་སེར་མོ་
བའི་སློབ་གྲྭ་གསར་འཛུགས་དང་། ཕོ་བྲང་ཆེན་པོའི་ཞོལ་དུ་སྐུ་རྟེན་བྲིས་བཞེངས་
ཀྱི་བཟོ་གྲྭ་འདོད་འཇོ་དཔལ་འཁྱིལ་ཞེས་པ་གསར་བསྐྲུན་མཛད། དགུང་ལོ་ཞེ་
དྲུག་བཞེས་སྐབས་རྩེའི་བློས་བསླངས་ཁང་གི་ལྡེབས་རིས་གསར་བཞེངས་མཛད།
75

ཆོས་འབྱུང་ཀུན་བཏུས།
དགུང་ལོ་ཞེ་བདུན་བཞེས་པར་རྩེ་ཡིག་ཚང་ལས་ཁུངས་གསར་དུ་གཙུགས།
རྗེ་འདི་ལ་སྐལ་ལྡན་གྱི་སློབ་མ་ཀུན་གཟིགས་པཎ་ཆེན་དཔལ་ལྡན་ཡེ་
ཤེས་དང་། ལྕང་སྐྱ་རོལ་བའི་རྡོ་རྗེ། དེ་མོ་སྤྲུལ་སྐུ་བདེ་ལེགས་རྒྱ་མཚོ་སོགས་
མཁས་གྲུབ་ཀྱི་སྐྱེས་ཆེན་མང་པོ་བྱུང་། །
དམ་པ་འདི་ལ་གསུང་རྩོམ་གྱི་སྐོར་འདི་ལྟར་བཞུགས་ཏེ། དམ་པའི་
རྣམ་ཐར་གྱི་སྐོར་དང་། བླ་མའི་རྣལ་འབྱོར་གྱི་སྐོར་དང་། དབང་དང་ཁྲིད་
ཡིག་སོགས་བརྒྱུད་འདེབས་ཀྱི་སྐོར་དང་། དཀྱིལ་ཆོག་དང་དབང་བཤད་ཀྱི་
སྐོར་དང་། སྒྲུབ་ཐབས་ཀྱི་སྐོར་དང་། བླ་མའི་རྣལ་འབྱོར་གྱི་རིམ་པ་མང་
པོ་ཕྱོགས་གཅིག་ཏུ་བཀོད་པ་དངོས་གྲུབ་བདུད་རྩིའི་ཆར་འབེབས་སོགས་བླ་མ་
དང་ཡི་དམ་མང་པོ་ལ་བརྟེན་ཚུལ་སྐོར་མང་དུ་བཞུགས
ལྷ་གང་ཞིག་ལ་བརྟེན་ནས་བརྟན་བཞུགས་འབུལ་ཚུལ་གྱི་སྐོར། ཕྱག་
རྡོར་འཁོར་ཆེན་གྱི་ལས་བཞིའི་སྦྱིན་སྲེག་དང་དགེ་འདུན་འདུ་འཁོར་སྒྲུབ་ཚུལ།
བསྟོད་སྤྲིན་རྒྱ་མཚོ་དང་འདའ་ཀ་ཡེ་ཤེས་ཀྱི་མདོ་འགྲེལ། སྐུ་གསུང་ཐུགས་
རྟེན་གསར་བཞེངས་ཀྱི་རྒྱབ་ཡིག་སྨོན་ལམ་དང་འདོད་གསོལ་སོགས་དང་།
བཀའ་བསྟན་གྱི་དཀར་ཆག་གཙོས་དཀར་ཆག་གི་སྐོར། ཆོས་སྲུང་མང་པོའི་
གཏོར་འབུལ་དང་འཕྲིན་བཅོལ་གྱི་སྐོར་དང་། གསོལ་མཆོད་ཀྱི་སྐོར། བདེ་
བར་གཤེགས་པའི་སྐུ་གསུང་ཐུགས་རྟེན་སོགས་ཀྱི་སྐོར་ཚད་ཀྱི་རིམ་པ་ཕྱོགས་
བསྡེབས་བྱང་ཆེན་རྒྱ་མཚོར་བགྲོད་པའི་ཤིང་རྟ། ཆོས་སྡེ་ཆེ་ཆུང་གི་བཅའ་
ཡིག་གི་སྐོར་དང་སྤྲིང་ཡིག་གི་སྐོར། བླ་མ་ཡི་དམ་སངས་རྒྱས་བྱང་སེམས་
ཆོས་སྲུང་རྣམས་དང་བཅས་པ་ལ་སྙན་ཤལ། ཐམ་ཕུད། རིན་པོ་ཆེའི་རྒྱན།
76

རབ་བྱེད་སོ་དྲུག་པ།
ན་བཟའ་མཆོད་རྫས་སོགས་འབུལ་གནང་ཞལ་ཡིག་གི་རིམ་པ་ཕྱོགས་གཅིག་
ཏུ་བཀོད་པ་ཚོགས་གཉིས་གསེར་གྱི་སྙེ་མ་སོགས་བསྡོམས་པས་གསུང་འབུམ་
པོད་བརྒྱད་བཅས་བཞུགས་སོ། །
ཕྱི་
དགུང་ལོ་ལྔ་བཅུ་བཞེས་པ་རབ་བྱུང་བཅུ་གསུམ་པའི་མེ་གླང་ 
ལོའི་བོད་ཟླ་གཉིས་པའི་ཚེས་གསུམ་ཉིན་ཕོ་བྲང་ཆེན་པོ་པོ་
ལོ་ ༡༧༥༧ 
། སྐུ་གདུང་
ཏ་ལར་གཟུགས་སྐུའི་བཀོད་པ་ཆོས་དབྱིངས་སུ་ཐིམ་ཚུལ་བསྟན
རིན་པོ་ཆེ་རྩེ་པོ་ཏ་ལའི་གསེར་སྡོང་བཀྲ་ཤིས་འོད་འབར་དུ་བཞུགས་ཞེས་
དེ་ལྟར་རྒྱལ་དབང་སྐུ་འཕྲེང་བདུན་པའི་རྣམ་ཐར་མདོར་བསྡུས་
བཤད་དོ། །
ཙམ་བཤད་ཟིན་ཏོ། །
རྒྱལ་དབང་སྐུ་ཕྲེང་བརྒྱད་པ་འཇམ་དཔལ་རྒྱ་མཚོ
༨༽ 
། སྐུའི་འཁྲུངས་
རྒྱལ་དབང་སྐུ་ཕྲེང་བརྒྱད་པ་འཇམ་དཔལ་རྒྱ་མཚོ་ནི
། ཡུམ་
ཡུལ་གཙང་ཐོབ་རྒྱལ་ཞེས་པའི་ས་ཆར་ཡབ་བསོད་ནམས་དར་རྒྱས་དང་
ཕྱི་
ཕུན་ཚོགས་དབང་མོ་གཉིས་ཀྱི་སྲས་སུ་རབ་བྱུང་བཅུ་གསུམ་པའི་ས་སྟག 
ལོ་ ༡༧༥༨ ལོའི་བོད་ཟླ་དྲུག་པའི་ཚེས་ཉེར་ལྔའི་ཉིན་སྐུ་འཁྲུངས། སྐུ་ཆུང་
། གདན་ས་གསུམ་གྱི་སྐུ་ཚབ།
ངུའི་སྐབས་ནས་རྒྱལ་ཚབ་དེ་མོའི་སྐུ་ཚབ་དང་
པཎ་ཆེན་དཔལ་ལྡན་ཡེ་ཤེས་མཆོག་བཅས་ནས་རྒྱལ་བའི་ཡང་སྲིད་རིན་པོ་ཆེར་
དགུང་ལོ་གསུམ་གྱི་ཐོག་བཀྲ་ཤིས་ལྷུན་པོའི་དགོན་དུ་གདན་
ངོས་འཛིན་མཛད། 
། དགུང་
ཀུན་གཟིགས་པཎ་ཆེན་རིན་པོ་ཆེ་ནས་བྱད་འགྲོལ་གནང་
དྲངས་ནས། 
། བྱང་རྩེ་ངག་དབང་
ལོ་བཞི་པ་ཙམ་ནས་ཕུར་ལྕོག་ངག་དབང་བྱམས་པ་དང་
ཆོས་གྲགས་ཡོངས་འཛིན་དུ་བསྟེན། དགུང་ལོ་ལྔ་པ་ཆུ་རྟ། ཕྱི་ལོ་ ༡༧༦༢

ཆོས་འབྱུང་ཀུན་བཏུས།
ལོར་པཎ་ཆེན་མཆོག་གི་སྤྱན་སྔར་དགེ་བསྙེན་གྱི་སྡོམ་པ་བཞེས་ཏེ། མཚན་
རྗེ་བཙུན་བློ་བཟང་བསྟན་པའི་དབང་ཕྱུག་འཇམ་དཔལ་རྒྱ་མཚོ་དཔལ་བཟང་
པོ་ཞེས་གསོལ།
ལོ་དེའི་ཟླ་བ་བདུན་པའི་ཚེས་བཅུའི་ཉིན་རྩེ་ཕོ་བྲང་དུ་གསེར་ཁྲིར་མངའ་
གསོལ་མཛད། པཎ་ཆེན་མཆོག་ནས་དཔལ་རྡོ་རྗེ་འཇིགས་བྱེད་དཔའ་བོ་གཅིག་
པ་དང་། ལྷ་བཅུ་གསུམ་མའི་དབང་དང་། མགོན་པོ་བར་ཆད་ཀུན་སེལ་དང་།
འཇམ་དཀར་ཚེ་རྟ་ཟུང་འབྲེལ་སོགས་བཀའ་ཆོས་ཟབ་མོ་གསན། དགུང་ལོ་
བརྒྱད་པ་བཞེས་པའི་ཚེ། པཎ་ཆེན་དཔལ་ལྡན་ཡེ་ཤེས་དབུས་སུ་ཕེབས་པའི་
དྲུང་དུ་དགེ་ཚུལ་གྱི་སྡོམ་པ་བཞེས་ཏེ། བསྡུས་གྲྭ་སོགས་གཞུང་ཆེན་དག་ལ་
གསན་བསམ་མཛད། སྐུའི་ན་ཚོད་ཤིན་ཏུ་ཕྲ་ནའང་སྐྱེ་བོ་སྟོང་ཕྲག་འདུས་
པའི་དབུས་སུ་ཟབ་ལམ་བླ་མའི་རྣལ་འབྱོར་སོགས་ཀྱི་བཤད་ལུང་གནང་།
དགུང་ལོ་བཅུ་གསུམ་པའི་ཐོག་པཎ་ཆེན་མཆོག་རྩེ་ཕོ་བྲང་དུ་གདན་
དྲངས་ནས་ཉིན་ལྔའི་རིང་འཇམ་དབྱངས་ཆོས་སྐོར་རྫོགས་པར་གསན་པར་
མཛད། དགུང་ལོ་བཅུ་བཞི་བཞེས་སྐབས་སྙན་ངག་གསན་སྦྱོང་དང་། མཚན་
ཉིད་ཀྱི་གཞུང་མང་པོ་གསན་ནས་རྩོད་གྲྭ་གནང་བཞིན་དགོངས་པའི་ཀློང་མངོན་
དུ་གྱུར། དེ་རྗེས་བསམ་ཡས་གཙུག་ལག་ཁང་ཞིག་གསོ་དང་གསར་བསྐྲུན།
མཆོད་རྫས་སོགས་ཉམས་པ་སོར་ཆུད་པར་མཛད། དགུང་ལོ་བཅུ་བདུན་ལ་
ཕེབས་སྐབས་ཡོངས་འཛིན་པཎ་ཆེན་དཔལ་ལྡན་ཡེ་ཤེས་ཀྱི་སྤྱན་སྔར་བྱང་ཆུབ་
ལམ་རིམ་གྱི་རྣམ་བཤད་སོགས་གསན། དགུང་ལོ་ཉི་ཤུ་བཞེས་པ་མེ་བྱ། ཕྱི་
ལོ་ ༡༧༧༧ ལོའི་ས་ག་ཟླ་བའི་དུས་ཆེན་སུམ་འཛོམས་ཀྱི་ཚེས་བཅོ་ལྔའི་
78

རབ་བྱེད་སོ་དྲུག་པ།
ཉིན། པཎ་ཆེན་དཔལ་ལྡན་ཡེ་ཤེས་ཀྱིས་མཁན་པོ། ཁྲི་ཟུར་ངག་དབང་ཆོས་
གྲགས་ཀྱིས་ལས་སློབ། ཡོངས་འཛིན་བློ་བཟང་ཆོས་འཕེལ་གྱིས་གསང་སྟོན།
དགའ་ལྡན་ཁྲི་ཐོག་དྲུག་ཅུ་པ་བློ་བཟང་བསྟན་པས་དུས་བསྒོ་བ། བློ་བཟང་ཐུབ་
བསྟན་དགེ་ལེགས་རྒྱལ་མཚན་དང་། བྱང་རྩེ་མཁན་པོ་བློ་བཟང་སྨོན་ལམ།
ཤར་བ་ཆོས་རྗེ་བློ་བཟང་སྦྱིན་པ། རྒྱུད་སྟོད་མཁན་པོ་བློ་བཟང་སྦྱིན་པ་སོགས་
བཤེས་གཉེན་དམ་པ་ཉེར་གསུམ་གྱི་སྤྱན་སྔར་བསྙེན་རྫོགས་ཀྱི་སྡོམ་པ་ལེགས་
པར་བཞེས། ཟླ་བ་དྲུག་པའི་ནང་པཎ་ཆེན་མཆོག་གི་ཞལ་སྔ་ནས་གསང་འདུས་
འཇམ་དཔལ་རྡོ་རྗེ་སོགས་རྡོ་རྗེ་འཕྲེང་བའི་དབང་བཞི་བཅུ་ལྷག་དང་། ཁྱུང་
ནག་གི་རྗེས་གནང་སོགས་ཟབ་ཆོས་མང་པོ་གསན། །
དགུང་ལོ་ཉེར་གཅིག་བཞེས་པ་ས་ཁྱི། ཕྱི་ལོ་ ༡༧༧༨ ལོའི་སྨོན་
ལམ་ཆེན་མོའི་ཚོགས་དབུར་ཕེབས་ཏེ་སོ་ཐར་གྱི་མདོ་དང་སྐྱེས་རབས་སོགས་
འཆད་པས་སྨིན་པར་མཛད། དེ་ནས་སེ་ར་ཐེག་ཆེན་གླིང་དུ་ཕེབས་ཏེ་གྲྭ་ཚང་
ཁག་གི་ཆོས་རར་གཞུང་ཆེན་རྣམས་ལ་བགྲོ་གླེང་མཛད། དེ་ནས་འབྲོག་རི་
བོ་དགའ་ལྡན་རྣམ་པར་རྒྱལ་བའི་གླིང་དུ་ཕེབས་ཏེ་བཀའ་ཆོས་གནང་ཞིང་། དྲང་
ངེས་རྣམ་འབྱེད་ཀྱི་དཀའ་བའི་གནད་ལ་ཚོགས་དབུས་སུ་བགྲོ་གླེང་ཡུན་རིང་
མཛད་པས་མཁས་པའི་སྙན་གྲགས་འབར།
དེ་ནས་ཆོས་འཁོར་རྒྱལ་དང་། འོལ་དགའ། ཁྲ་འབྲུག བསམ་
ཡས། གོང་དཀར་སོགས་སུ་གནས་གཟིགས་ལ་ཕེབས་ཏེ་ས་གང་གི་དད་ལྡན་
གདུལ་བྱ་རྣམས་སྨིན་པར་མཛད། དགུང་ལོ་ཉེར་གཉིས་བཞེས་པ་ས་ཕག ཕྱི་
ལོ་ ༡༧༧༩ ལོའི་ཆོ་འཕྲུལ་སྨོན་ལམ་ཆེན་མོའི་ཚོགས་དབུར་ཕེབས་ཏེ་སྐྱེས་

ཆོས་འབྱུང་ཀུན་བཏུས།
རབས་ཀྱི་གསུང་ཆོས་སྔར་བཞིན་གནང་ཞིང་། ཟླ་བ་དྲུག་པའི་ནང་པཎ་ཆེན་
མཆོག་གོང་མའི་ཕོ་བྲང་དུ་ཕེབས་རྒྱུར་ཡངས་ཅན་བཀྲ་ཤིས་མཐོང་སྨོན་དུ་ཕེབས་
པ་ན། རྒྱལ་དབང་མཆོག་ཀྱང་ཕེབས་སྐྱེལ་དུ་ཕེབས་ནས་ཞལ་འཛོམས་ཏེ།
པཎ་ཆེན་མཆོག་གི་དྲུང་དུ་རྒྱལ་དབང་ཉིད་ཀྱིས་བཀའ་གདམས་བུ་ཆོས་ཀྱི་ལྗགས་
ལུང་གསན་པར་མཛད།
ལོ་དེར་ཚོགས་མཆོད་ཆེན་མོའི་སེར་སྦྲེང་གི་ན་བཟའ་དང་། མཆོད་
རྫས་རྙིང་ཟད་དུ་སོང་བ་རྣམས་གསར་བཟོའི་བཀའ་འདོམས་གནང་། དགུང་
ལོ་ཉེར་གསུམ་ཐོག་ཚོགས་མཆོད་མཆོད་རྫས་སོགས་གསར་བཟོ་གྲུབ་པར་རྒྱལ་
དབང་ཉིད་ཀྱིས་དངོས་སུ་རབ་གནས་མཛད། དགུང་ལོ་ཉི་ཤུ་རྩ་བཞི་བཞེས་
པ་རབ་བྱུང་བཅུ་གསུམ་པའི་ལྕགས་གླང་། ཕྱི་ལོ་ ༡༧༨༡ ལོའི་བོད་ཟླ་དྲུག་
པའི་ཚེས་གཅིག་ཉིན་ཆོས་སྲིད་གཉིས་ཀྱི་ཐུགས་འགན་བཞེས། གོང་མས་རྗེ་
མཆོག་ལ་བོད་སོག་མན་ཇུ་རྒྱ་ཡིག་བཅས་སྐད་བཞི་ཤན་སྦྱར་ལས་གྲུབ་པའི་
བོད་ཡིག་ཏུ། ནུབ་ཕྱོགས་མཆོག་ཏུ་དགེ་བའི་ཞིང་གི་རྒྱལ་དབང་ས་སྟེང་རྒྱལ་
བསྟན་ཡོངས་ཀྱི་བདག་པོ་ཐམས་ཅད་མཁྱེན་པ་རྡོ་རྗེ་འཆང་ཏཱ་ལའི་བླ་མའི་ཐམ་
ཀ་ཞེས་འཁོད་པའི་གསེར་ཐམ་ཕུལ། དགུང་ལོ་ཉེར་ལྔ་ལ་ཕེབས་པ་ཆུ་སྟག
ཕྱི་ལོ་ ༡༧༨༢ ལོའི་ཆོ་འཕྲུལ་སྨོན་ལམ་ཆེན་མོའི་ཚོགས་དབུར་ཕེབས་ཏེ་
ཐུབ་པའི་སྐྱེས་རབས་ཀྱི་གསུང་ཆོས་གནང་བ་སོགས་སྔར་བཞིན་དང་། བསྒྲུབ་
བྱ་དྲུག་ཅུ་ལ་བསྙེན་རྫོགས་ཀྱི་སྡོམ་པ་བསྒྲུབས། བོད་རྒྱ་ཁྱབ་ཁག་གི་རྫོང་གཞིས་
སུ་ནག་ཅན་དོང་བཅུག་དང་། མཐའ་ཕུད་བཏང་བའི་ཉེས་ཅན་མཐའ་དག་
ལ་མི་འཇིགས་སྲོག་གི་སྐྱབས་སྦྱིན་བསྩལ། དགུང་ལོ་ཉེར་བདུན་བཞེས་པ་ཤིང་

རབ་བྱེད་སོ་དྲུག་པ།
འབྲུག ཕྱི་ལོ་ ༡༧༨༤ ལོའི་སྨོན་ལམ་ཆེན་མོའི་ཚོགས་དབུར་ཕེབས་ཏེ་
ཐུབ་པའི་སྐྱེས་རབས་ཀྱི་གསུང་ཆོས་གནང་། བསྒྲུབ་བྱ་དྲུག་ཅུ་སྐོར་ལ་རབ་
བྱུང་གི་སྡོམ་པ་དང་། དགེ་འདུན་པ་ཉིས་བརྒྱ་བདུན་ཅུ་དོན་ལྔ་ལ་བསྙེན་རྫོགས་
བསྒྲུབས། བོད་ཟླ་དང་པོའི་ཚེས་ཉེར་བརྒྱད་ནས་གཉིས་པའི་ཚེས་ཉེར་བརྒྱད་
བར་ཟླ་བ་གཅིག་གི་རིང་སྐུ་མཚམས་ལ་བཞུགས། ཟླ་བ་གསུམ་པའི་ནང་སེ་
འབྲས་གཉིས་དང་རྒྱུད་གྲྭ་སྟོད་སྨད་བཅས་ཀྱི་དགེ་འདུན་པ་བརྒྱ་དང་ཉི་ཤུ་
རྩ་གྲངས་ལ་བསྙེན་རྫོགས་བསྒྲུབས། ཟླ་བ་བདུན་པའི་ནང་བསྐྱར་དུ་སེ་འབྲས་
དགེ་གསུམ་དང་། རྒྱུད་སྟོད་སྨད་བཅས་ཀྱི་དགེ་འདུན་པ་བརྒྱད་བརྒྱ་ལྷག་
ལ་སྔ་ཕྱིར་བསྙེན་རྫོགས་བསྒྲུབས། ལོ་འདིར་ནོར་གླིང་སྐལ་བཟང་ཕོ་བྲང་
གསར་བཞེངས་དང་། ཆབ་ཞུགས་ཀྱི་མཛད་སྒོ་རྒྱ་ཆེ་བ་གནང་། དེ་ནས་
བཟུང་སྐུ་ཕྲེང་རིམ་པ་དབྱར་ཐོག་ནོར་བུ་གླིང་ཁར་བཞུགས་སྲོལ་ཆགས་
པས་རིམ་བཞིན་རྒྱ་བསྐྱེད་གནང་།
དེ་ནས་ཟླ་བ་བརྒྱད་པའི་ནང་གཙང་བཀྲ་ཤིས་ལྷུན་པོས་གདན་འདྲེན་
ཞུས་པ་ལྟར་གཙང་ལ་ཕེབས། ཟླ་བ་དགུ་པའི་ནང་གདན་ས་བཀྲ་ཤིས་ལྷུན་པོར་
པཎ་ཆེན་དཔལ་ལྡན་ཡེ་ཤེས་ཀྱི་ཡང་སྲིད། སྐུ་ཕྲེང་བདུན་པའི་མཆོག་སྤྲུལ་
གྱི་དབུ་སྐྱེས་གཙུག་ཕུད་བཞེས་ཤིང་། དགེ་བསྙེན་གྱི་སྡོམ་པ་བསྩལ་ཏེ། མཚན་
ལ་བློ་བཟང་དཔལ་ལྡན་བསྟན་པའི་ཉི་མ་ཕྱོགས་ལས་རྣམ་རྒྱལ་དཔལ་བཟང་
པོ་ཞེས་གསོལ། དགུང་ལོ་ཉེར་བརྒྱད་བཞེས་པ་ཤིང་སྦྲུལ། ཕྱི་ལོ་ ༡༧༨༥
ལོར་ཆོ་འཕྲུལ་སྨོན་ལམ་ཆེན་མོའི་ཐུབ་པའི་སྐྱེས་རབས་གསུང་ཆོས་ཀྱི་རྒྱུན་
སྔར་ལྟར་བསྐྱངས། པཎ་ཆེན་མཆོག་སྤྲུལ་ལ་རབ་བྱུང་གི་སྡོམ་པ་བསྩལ། ཟླ་
81

ཆོས་འབྱུང་ཀུན་བཏུས།
བ་བརྒྱད་པའི་ཚེས་བཅོ་ལྔ་ནས་ཟླ་བ་བཅུ་པའི་བར་དགེ་འཕེལ་དུ་སྐུ་མཚམས་
དམ་པོར་བཞུགས། བལ་བོད་སྡེ་གཟར་ཆིངས་དོན་ལ་བཀའ་བློན་གཡུ་ཐོག་
མངགས་པར་མཛད་པ་ཕྱིར་འབྱོར་བ་ལ་འཚམས་འདྲི་གནང་།
དགུང་ལོ་ཉེར་དགུ་ལ་ཕེབས་པ་མེ་རྟ། ཕྱི་ལོ་ ༡༧༨༦ ལོར་སྨོན་
ལམ་ཆེན་མོའི་ཚོགས་དབུར་ཕེབས་ཏེ་གསུང་ཆོས་སོགས་ཀྱི་རྒྱུན་སྔར་ལྟར་
བསྐྱངས་ཤིང་། ཚེས་བཅུ་བདུན་ནས་གདན་ས་ཆེན་པོ་གསུམ་དང་། གསང་
སྔགས་རྒྱུད་གྲྭ་སྟོད་སྨད་གཉིས་དང་། གཞི་དགོན་སོགས་ནས་ཕེབས་པའི་བསྒྲུབ་
བྱ་དགེ་འདུན་པ་དྲུག་བརྒྱ་དང་བདུན་ཅུ་ལྷག་ལ་བསྙེན་རྫོགས་ཀྱི་སྡོམ་པ་བསྒྲུབས།
དེ་ནས་ས་སྦྲུལ། ཕྱི་ལོ་ ༡༧༨༨ ལོར་གོར་ཁས་སྐྱིད་གྲོང་དུ་བཞག་པའི་
བོད་གོར་ཆིངས་དོན་དང་འགལ་བས་བོད་ལ་ཐེངས་གཉིས་པའི་བཙན་འཛུལ་
དྲག་སྤྱོད་ཀྱིས་གཙང་ཤེལ་དཀར་པོ་དམག་གིས་བཅོམ། བཀྲ་ཤིས་ལྷུན་པོའི་
སྐུ་གསུང་ཐུགས་རྟེན་སོགས་རྐུ་འཕྲོག་བྱས། སྐྱིད་གྲོང་བསམ་གཏན་གླིང་གི་
དགེ་འདུན་པ་ཕལ་ཆེར་གོར་དམག་ལ་བྱོལ་ཏེ་ཡུལ་གྱར་ནས་ལྷ་སའི་ཕྱོགས་
སུ་ཕེབས་པར་རྐྱེན་བྱས་ཏེ། རྒྱལ་དབང་རིན་པོ་ཆེ་དགུང་གྲངས་སོ་གཉིས་
བཞེས་པ་ལྕགས། ཁྱི་ཕྱི་ལོ་ ༡༧༩༠ ལོར་གྲིབ་ཚེ་མཆོག་གླིང་གི་དགོན་པ་
ཕྱག་བཏབ་ནས་རྟེན་དང་བརྟེན་པར་བཅས་ལེགས་པར་གྲུབ། དགུང་ལོ་སོ་
བཞིའི་ཐོག་ས་སྐྱ་ཁྲི་ཆེན་རིན་པོ་ཆེ་ནས་རྒྱལ་དབང་འཇམ་དཔལ་རྒྱ་མཚོ་
མཆོག་ཆོ་འཕྲུལ་སྨོན་ལམ་ཆེན་མོའི་ཚོགས་མགོན་དུ་གདན་དྲངས་ནས་
བརྟན་བཞུགས་ཕུལ་ཅིང་། རྒྱལ་དབང་མཆོག་གིས་བོད་འབངས་སེར་སྐྱ་
ཀུན་ལ་འཕགས་པ་ཐུགས་རྗེ་ཆེན་པོ་བཅུ་གཅིག་ཞལ་གྱི་སྒོ་ནས་དབང་ཆེན་

རབ་བྱེད་སོ་དྲུག་པ།
གནང་། དགུང་ལོ་སོ་བདུན་བཞེས་སྐབས་གོར་བོད་སྡེ་གཟར་སྐབས་སྐྱིད་
གྲོང་འཕགས་པ་རིན་པོ་ཆེ་ཕོ་བྲང་དུ་གདན་འདྲེན་མཛད་པ་རྗེས་སུ་བདེ་
འཇགས་སུ་སོང་བས་ས་མཚམས་ཀྱི་རྟེན་སྐལ་སྐྱིད་གྲོང་དུ་བསྩལ་པའི་སྐུའི་
ཚབ་གསར་དུ་བཞེངས་པར་མཛད། །
ཕྱི་ལོ་ ༡༧༩༦ ལོར་
དགུང་གྲངས་སོ་དགུ་ལ་ཕེབས་པ་མེ་འབྲུག 
རྩེ་ཕོ་བྲང་དུ་བཞུགས་པའི་སྐུ་འདྲ་ཆེ་ཆུང་བཞི་སྟོང་ལ་ཉེ་བར་ཞལ་གསེར་སྤྱན་
འབྱེད་ཀྱི་སྲི་ཞུ་མཛད། ལོ་དེའི་ཟླ་བ་བརྒྱད་པའི་ཚེས་གཅིག་ཉིན་རྗེ་ཉིད་ནས་
ཆབ་མདོ་འཕགས་པ་ལྷའི་ཡང་སྲིད་གསེར་བུམ་དཀྲུགས་ཏེ་ངོས་འཛིན་པར་
བཤད། དགུང་གྲངས་ཞེ་གཅིག་བཞེས་པ་ས་རྟ། ཕྱི་ལོ་ ༡༧༩༨ ལོའི་ཟླ་
དང་པོ་ནས་གཉིས་པའི་བར་སྐུ་མཚམས་ལ་བཞུགས། དེ་ནས་བསྟན་པ་རྒྱས་
པ་དང་འགྲོ་རྣམས་བདེ་བའི་ཕྱིར་དུ་མཐའ་ཡས་པའི་མཛད་པ་བཟང་པོས་དུས་
འདའ་བར་མཛད། །
དགུང་ལོ་ཞེ་གཉིས་བཞེས་པ་ས་ལུག ཕྱི་ལོ་ ༡༧༩༩ ལོར་གོང་མ་
ཆན་ལུང་གྲོངས་པའི་སྙན་གསན་དང་སྐྱབས་ཞུ་འབྱོར་བ་ན། སེ་འབྲས་གཉིས་
ནས་དགེ་འདུན་པ་བདུན་བརྒྱ་ལྷག་ལྷ་ལྡན་གཙུག་ལག་ཁང་གི་ཁྱམས་རར་
འཚོགས་ཤིང་། རྒྱུད་སྟོད་གྲྭ་ཚང་གི་དགེ་འདུན་པ་སུམ་བརྒྱ་ཉིན་བདུན་གྱི་
རིང་ར་མོ་ཆེར་འཚོགས།
གཞན་ཡང་། བསྟན་གླིང་མཆོག་སྤྲུལ་རིན་པོ་ཆེ་དང་། ར་སྒྲེང་ནོ་
མིན་ཧན་རིན་པོ་ཆེ། རྣམ་རྒྱལ་གྲྭ་ཚང་གི་དགེ་འདུན་པ་ཉེར་གཅིག་བཅས་
ནས་དཔལ་འཁོར་ལོ་སྡོམ་པའི་བདག་འཇུག་སོགས་བླངས། རྩེར་གསེར་གདུང་

ཆོས་འབྱུང་ཀུན་བཏུས།
རྣམ་གཉིས་དང་། འཕགས་པ་སོགས་རྟེན་བྱིན་ཅན་དུ་མའི་མདུན་དུ་མར་མེ་
བརྒྱ་ཕྲག་མང་པོ་ཕུལ་བ་སོགས་དགེ་བསྒྲུབས་རྒྱ་ཆེན་པོ་མཛད། མཆོད་དཔོན་
ལྡུམ་ར་ཁང་གསར་ཡེ་ཤེས་འབྱུང་གནས་ཀྱིས་སྨོན་ལམ་ཆེན་མོའི་ཚོགས་
དབུར་སྤྱན་དྲངས། ཀུན་གཟིགས་ལྔ་པ་ཆེན་པོའི་སྐུ་བརྙན་ང་འདྲ་མ་གསར་
བཞེངས་ལ་རབ་གནས་མཛད། དེ་ནས་དགུན་ཟླ་གསུམ་ལ་སྐུ་མཚམས་
ལ་བཞུགས་པར་མཛད། །
དགུང་གྲངས་ཞེ་གསུམ་ལ་ཕེབས་པ་ལྕགས་སྤྲེལ། ཕྱི་ལོ་ ༡༨༠༠
ལོར་སྨོན་ལམ་གྱི་ཚོགས་མགོན་དུ་ཕེབས་ཏེ་ཐུབ་པའི་སྐྱེས་རབས་དང་སྨོན་ལམ་
སོགས་གསུངས། དགའ་ལྡན་འཁྱིལ་བ་ཞེས་ད་ལྟའི་བྱམས་ཁང་རྟེན་དང་བརྟེན་
པ་བཅས་གསར་དུ་བཞེངས་པ་ལེགས་པར་གྲུབ་པར་མཛད། །
གཞན་ཡང་། བསྟན་དང་འགྲོ་བ་གང་ལ་གང་ཕན་གྱི་རྣམ་དཀར་གྱི་
མཛད་པས་དུས་འདའ་བར་མཛད། དགུང་གྲངས་ཞེ་བཞི་བཞེས་པ་ལྕགས་
བྱ༑ ཕྱི་ལོ་ ༡༨༠༡ 
ལོའི་སྨོན་ལམ་གྱི་ཚོགས་མགོན་དུ་ཕེབས་ཏེ་གསུང་
ཆོས་གནང་བ་སོགས་སྔར་ལྟར་ལགས་ལ། དེ་ནས་བཀྲ་ཤིས་ལྷུན་པོ་ནས་པཎ་
ཆེན་རིན་པོ་ཆེ་ལ་བསྙེན་རྫོགས་བསྒྲུབ་རྒྱུའི་ཞུ་ཡིག་འབྱོར་བ་ལ་ཟླ་བ་བཞི་པའི་
ནང་བསྒྲུབ་རྒྱུའི་བཀའ་ལན་གནང་། ཟླ་བ་གསུམ་པའི་ཚེས་ཉེར་བརྒྱད་ལ་པཎ་
ཆེན་རིན་པོ་ཆེ་དབུས་སུ་ཕེབས། ཟླ་བ་བཞི་པའི་ཚེས་བཅོ་ལྔའི་ཉིན་ལྷ་ལྡན་
གཙུག་ཁང་གི་ཇོ་བོའི་སྐུ་མདུན་དུ་རྒྱལ་དབང་བསྐལ་བཟང་རྒྱ་མཚོས་མཁན་
པོ༑ བཀྲ་ཤིས་ལྷུན་པོའི་ཡོངས་འཛིན་ནོ་མིན་ཧན་གྱིས་སློབ་དཔོན། བྱང་
རྩེ་ཆོས་རྗེ་མཐུ་སྟོབས་རྒྱ་མཚོས་གསང་སྟོན། འདུལ་འཛིན་ངག་དབང་བཀྲ་

རབ་བྱེད་སོ་དྲུག་པ།
ཤིས་ཀྱིས་དུས་བསྒོ་བ། ཤར་བ་ཆོས་རྗེ་བློ་བཟང་བསྟན་པས་ལྷུང་བཟེད་བྲིམས་
པ༑ ཁ་སྐོང་དུ་འོས་པ་རྟ་ཚག་ནོ་མིན་ཧན་ཡེ་ཤེས་བློ་བཟང་བསྟན་པའི་མགོན་
པོ༑ འབྲས་མཁས་མང་བློ་གླིང་མཁན་པོ། འབྲས་སྒོ་མང་མཁན་པོ། སེར་
བྱེས་སྨད་ཀྱི་མཁན་པོ་རྣམ་གཉིས། རྒྱུད་སྨད་དང་དགའ་ལྡན་ཤར་བྱང་བཅས་
ཀྱི་མཁན་པོ་རྣམ་གསུམ། རྣམ་གྲྭའི་སློབ་དཔོན་མཚན་ཞབས་པ་ལྔ། བཀྲ་
ཤིས་ལྷུན་པོའི་མཚན་ཞབས་པ་གཉིས་བཅས་དགེ་འདུན་གྲངས་ཚང་གི་དབུས་
སུ་པཎ་ཆེན་སྐུ་འཕྲེང་བདུན་པ་བསྟན་པའི་ཉི་མ་ལ་དགེ་སློང་གི་སྡོམ་པ་བསྩལ།
དགུང་ལོ་ཞེ་ལྔ་ལ་ཕེབས་པ་ཆུ་ཁྱི། སྤྱི་ལོ་ ༡༨༠༢ ལོའི་བོད་ཟླ་གཉིས་པར་
སྐུ་མཚམས་སུ་བཞུགས། བོད་ཟླ་ལྔ་བའི་ནང་རྫོང་རྒྱབ་ཀླུ་ཡི་ཕོ་བྲང་དུ་ཆར་
ཕབ་ཏུ་བྱོན། དེ་ནས་རྣམ་དཀར་གྱི་མཛད་པས་དུས་འདའ་བར་མཛད་དོ། །
དགུང་གྲངས་ཞེ་དྲུག་བཞེས་པ་ཆུ་ཕག ཕྱི་ལོ་ ༡༨༠༣ ལོར་ཧལ་ཧ་
རྗེ་བཙུན་དམ་པ་ཧོ་ཐོག་ཐུ་བོད་དུ་ཕེབས་ཏེ་རྒྱལ་དབང་མཆོག་གི་སྤྱན་སྔར་བསྙེན་
རྫོགས་ཀྱི་སྡོམ་པ་བསྒྲུབས་ཤིང་། གལ་ཆེ་བའི་དབང་དང་རྗེས་གནང་བཀའ་
ཆོས་མན་ངག་སོགས་ཟབ་ཆོས་མང་དུ་གསན། བོད་ཟླ་ལྔ་པ་དང་དྲུག་པའི་
ནང་རབ་བྱུང་དང་བསྙེན་རྫོགས་ཀྱི་སྡོམ་པ་མང་དུ་བསྒྲུབས་ཏེ་འགྲོ་རྣམས་བསྟན་
པ་ལ་འཇུག་པའི་དུས་འདའ་བར་མཛད། བོད་ཟླ་བཅུ་པ་ནས་བཅུ་གཉིས་པར་
སྐུ་མཚམས་དམ་པར་བཞུགས་སོ། །
དེ་ལྟར་རྒྱལ་དབང་མཆོག་གིས་ཡོངས་འཛིན་དཔལ་ལྡན་ཡེ་ཤེས་དང་།
བྱང་རྩེ་ངག་དབང་ཆོས་གྲགས། ཕུར་ལྕོག་ངག་དབང་བྱམས་པ་སོགས་གུས་
སྦྱོར་དག་པས་ཚུལ་བཞིན་དུ་བསྟེན་ཏེ་གསན་བསམ་མཐར་ཕྱིན་པར་མཛད་

ཆོས་འབྱུང་ཀུན་བཏུས།
ཅིང་། བསྟན་འགྲོའི་མཛད་པ་རླབས་ཆེན་གྱིས་རིས་མེད་ཀྱི་སྡེ་དང་གདུལ་
བྱ་རྣམས་དགེ་བའི་ལམ་ཡངས་པོར་བཀོད་དོ། །
རྗེ་འདི་ལ་གསུང་འབུམ་འདི་ལྟར་བཞུགས་ཏེ། བླ་མའི་རྣམ་འབྱོར་
གྱི་རིམ་པ་ཕྱོགས་གཅིག་ཏུ་བསྒྲིགས་པ་དབྱར་སྐྱེས་སྤྲིན་གྱི་སྒྲ་དབྱངས་འཇམ་
ལུགས་ལྷ་ལྔའི་ཚེ་དབང་བྱ་ཚུལ་འཆི་མེད་བདུད་རྩིའི་བུམ་བཟང་། ཐུགས་
རྗེ་ཆེན་པོ་ཕྱག་བཞི་པའི་སྒྲུབ་ཐབས་སྨྱུང་བར་གནས་པའི་ཆོ་ག་ཕན་བདེའི་བདུད་
རྩི་འབྱུང་བ། མཁའ་འགྲོ་མ་སྒྱུ་མ་ཆེན་མོ་ལྷ་ལྔའི་དཀྱིལ་ཆོག་བདེ་ཆེན་འཇུག་
ངོགས། དཔལ་མ་ཧཱ་མ་ཡ་ལྷ་ལྔའི་སྦྱིན་སྲེག་གི་ཆོ་ག་དངོས་གྲུབ་རྒྱ་མཚོའི་
ཕྲ་ཚོམ། བཅོམ་ལྡན་འདས་མ་ཧཱ་མ་ཡའི་ཚོགས་མཆོད་བདེ་ཆེན་ཕུན་ཚོགས།
པཎ་ཆེན་ཐམས་ཅད་མཁྱེན་གཟིགས་བློ་བཟང་དཔལ་ལྡན་ཡེ་ཤེས་ཀྱི་སྐུ་གདུང་
སྙིང་པོར་བཞུགས་པའི་མཆོད་སྡོང་རྟེན་དང་བརྟེན་པར་བཅས་པའི་དཀར་ཆག
སྐྱབས་མགོན་རྒྱལ་དབང་འཇམ་དཔལ་རྒྱ་མཚོ་ཉིད་ཀྱི་ཞབས་བརྟན་སྨོན་ཚིག
དམ་པ་ཉིད་ནས་ཉམས་བཞེས་སྐོར་འགའ་ཞིག་ལ་འདྲི་བ་མཛད་པའི་དྲིས་ལན།
རིས་མེད་བསྟན་འཛིན་དུ་མའི་ཞབས་བརྟན་དང་ཡང་སྲིད་མྱུར་བྱོན་གསོལ་
འདེབས་སོགས་ཕྱོགས་གཅིག་ཏུ་བསྡེབས་པ་དགེ་མཚན་ཉིན་བྱེད་འོད་སྣང་།
སྨོན་ཚིག་དང་སྙན་ཤལ་འདོད་གསོལ་སོགས་ཕྱོགས་གཅིག་ཏུ་བསྡེབས་པ་འདོད་
ཆེན་བུམ་བཟང་། སེར་སྨད་ཐོས་བསམ་ནོར་བུའི་གླིང་གི་བཅའ་ཡིག་ཐར་
ལམ་གསལ་བྱེད། ཉེར་མཁོ་ཐོར་བུའི་གྲས། ཁལ་ཁ་རྗེ་བཙུན་དམ་པ་དང་།
རྒྱལ་བ་འཇམ་དཔལ་གྱི་གསུང་བླ་མའི་རྣལ་འབྱོར་དང་འབྲེལ་བའི་གསོལ་
འདེབས་དང་། སྤྱན་རས་གཟིགས་ཕྱག་བཞི་པ། རིགས་གསུམ་མགོན་པོ།
86

རབ་བྱེད་སོ་དྲུག་པ།
རྟ་མགྲིན་སོགས་ཀྱི་སྒྲུབ་ཐབས། ལམ་རིམ་གྱི་བླ་བརྒྱུད། བསྔོ་སྨོན་སོགས་
བཀའ་རྩོམ་མང་དུ་བཞུགས་སོ། །
དགུང་ལོ་ཞེ་བདུན་བཞེས་པ་རབ་བྱུང་བཅུ་གསུམ་པའི་ཤིང་བྱི། ཕྱི་
ལོ་ ༡༨༠༤ ལོའི་བོད་ཟླ་དང་པོའི་ཚེས་བཅུ་གཅིག་ཉིན་ཁལ་ཁ་རྗེ་བཙུན་དམ་
པའི་ཡང་སྲིད་ཀྱིས་ལྷ་ལྡན་སྨོན་ལམ་ཆེན་མོའི་ཚོགས་དབུར་གདན་དྲངས་པ་
ལྟར་སྨོན་ལམ་གྱི་ཚོགས་མགོན་དུ་ཕེབས། བོད་ཟླ་གཉིས་པའི་ནང་སྐུ་མཚམས་
ལ་བཞུགས། མཐར་ལོ་ཁམས་དེའི་བོད་ཟླ་བཅུ་པའི་ཚེས་བཅོ་བརྒྱད་ཉིན་ཕོ་
བྲང་པོ་ཏ་ལར་གཟུགས་སྐུའི་བཀོད་པ་ཆོས་དབྱིངས་སུ་ཐིམ་པའི་ཚུལ་བསྟན་
པར་མཛད་དོ། །
སྐུ་གདུང་རིན་པོ་ཆེ་པོ་ཏ་ལའི་གསེར་གྱི་མཆོད་སྡོང་དགེ་ལེགས་གཟི་
འབར་གྱི་ནང་དུ་བཞུགས་སོ། །དེ་ལྟར་རྒྱལ་དབང་རིན་པོ་ཆེ་སྐུ་འཕྲེང་བརྒྱད་
པ་འཇམ་དཔལ་རྒྱ་མཚོའི་རྣམ་པར་ཐར་པ་ཆ་ཙམ་བརྗོད་ཟིན་ཏོ། །
༩༽ རྒྱལ་དབང་སྐུ་ཕྲེང་དགུ་པ་ལུང་རྟོགས་རྒྱ་མཚོ།
རྒྱལ་དབང་སྐུ་ཕྲེང་དགུ་པ་ལུང་རྟོགས་རྒྱ་མཚོ་ནི། ཡབ་བསྟན་འཛིན་
ཆོས་སྐྱོང་ཞེས་མཆོག་གསུམ་ལ་གུས་ཤིང་སེམས་ཅན་ལ་བརྩེ་བའི་བློ་དང་ལྡན་
པ༑ བསོད་ནམས་ཀྱི་ལས་ལ་བརྩོན་པ། གཏོང་ཕོད་ཀྱི་ཡོན་ཏན་དང་ལྡན་
པ་ཞིག་ཡིན་ལ། ཡུམ་དོན་གྲུབ་སྒྲོལ་མ་ཞེས་ཆུང་ངུའི་དུས་ནས་རང་བཞིན་
བཟང་ཞིང་། དཀོན་མཆོག་མཆོད་པ་ལ་རྒྱུན་དུ་བརྩོན་པ། གཡོ་སྒྱུ་སོགས་
ཀྱི་སྐྱོན་དང་བྲལ་ཞིང་། ཡོན་ཏན་བརྒྱད་དང་ལྡན་པ། ཕྱག་དང་སྐོར་བ་སོགས་
དགེ་སྦྱོར་ལ་དགའ་བ། ངུར་སྨྲིག་གི་རྟགས་ཙམ་འཛིན་པ་ལའང་གུས་འདུད་
87

ཆོས་འབྱུང་ཀུན་བཏུས།
ཀྱིས་བཀུར་བའི་ངང་ཚུལ་ཅན་འཕགས་མ་དོན་གྲུབ་སྒྲོལ་མའི་རྣམ་སྤྲུལ་དུ་
གྲགས་པ་ཞིག་གོ། །
དེ་ལྟར་ཆོ་རིགས་བཙུན་པའི་ཡབ་ཡུམ་དེ་གཉིས་ཀྱི་སྲས་སུ་རྗེ་ཉིད་
འཁྲུངས་པའི་སྔ་ལྟས་སུ་དགེ་ལེགས་ཀྱི་མཚན་མ་དུ་མ་བྱུང་བའི་ཚུལ་མདོ་ཙམ་
སྤྲོ་ན་འདི་ལྟ་སྟེ། དེ་ཡང་ཐོག་མར་ཡུམ་སྡེ་དགེ་ནས་ལྡན་ཆོས་འཁོར་དུ་ཕེབས་
སྐབས་ལ་ཁ་ཞིག་ཏུ་ལྷ་དར་དཀར་པོ་དྲི་མ་མེད་པའི་ངོས་སུ་ཡི་གེ་དབུ་ཅན་གྱི་
རྣམ་པར་གསལ་བ་སྨོན་ཚིག་བཟང་པོ་ཡོད་པ་ཞིག་རྙེད། དེ་རྗེས་ལྡན་གྱི་དཀར་
བ་ལ་ཐོག་ཏུ་འགྲོ་དུས་གཉེན་གྱི་ཁང་ཐོག་ནས་ཆུ་འཛིན་དཀར་པོ་འཇའ་འོད་
ཀྱི་རྣམ་ཅན་ཇ་ཡུན་ཙམ་གྱི་རིང་དུ་ཤར་བར་གཟིགས་ཤིང་། ཕྱིས་སུ་ཡང་
ལྡན་གྱི་ཀློང་ཐང་སྒྲོལ་མར་མཇལ་དུ་ཕེབས་སྐབས། སྒྲོལ་སྐུའི་བཞུགས་ཁྲིའི་
སྟེང་ནས་ལྷ་དར་དཀར་པོ་ཞིག་རང་བྱོན་གྱིས་ཡུམ་གྱི་མགུལ་བར་བབས། ཁྱེའུ་
ཡུམ་གྱི་ལྷུམས་སུ་ཞུགས་པའི་ཚེ་ཡུམ་གྱི་མནལ་ལམ་དུ་རྒྱ་གར་གྱི་ཡི་གེ་ཧཱུྃ་ཡིག་
དཀར་ལ་ཟླུམ་པ་འོད་ཟེར་མཐའ་ཀླས་པ་འཚེར་བ་འཇའ་ཚོན་སྣ་ལྔས་བསྐོར་
བ་ཞིག་ཡུམ་གྱི་སྤྱི་བོ་ནས་ཞུགས་ཏེ་སྙིང་གར་ཐིམ་པར་རྨིས། ཕྱི་ཉིན་ལུས་
སེམས་ཤིན་ཏུ་བདེ་བའི་སྣང་བ་བྱུང་། །
དེ་རྗེས་ཟླ་བ་ལྔ་ཙམ་ནས་ཁྱིམ་ཐམས་ཅད་འོད་དཀར་པོས་གང་བ།
ཡུམ་གྱི་སྔས་མགོར་སྤྱན་རས་གཟིགས་ཕྱག་སྟོང་སྤྱན་སྟོང་གི་སྐུ་དྭངས་ཤིང་
གསལ་ལ་ཆེ་བ་བཞེངས་སྟབས་ཀྱིས་བཞུགས་པའི་སྣང་བ་དང་། གསེར་གྱི་
མེ་ཏོག་ཅིག་རེས་འགའ་སྔས་ན་ཡོད་པ། རེས་འགའ་རུམ་དུ་ཡོད་པའི་དགེ་
མཚན་གྱི་སྣང་བ་མཐའ་ཀླས་པ་བྱུང་ཞིང་། ཁྱེའུ་སྐུ་བལྟམས་པ་ལ་མངོན་དུ་

རབ་བྱེད་སོ་དྲུག་པ།
ཕྱོགས་པའི་ཚེ་ས་ཆེན་འདི་ལན་དུ་མར་གཡོས་ཤིང་། འབྲུག་སྒྲ་གྲགས་པ།
ཉི་མའི་དཀྱིལ་འཁོར་འདྲ་བའི་སྣེར་འོད་ཟེར་དཀར་པོ་དར་བརྐྱངས་པ་ལྟ་བུ་
བྱུང་ནས་ཡུལ་དེའི་འཛིན་མའི་ཁྱོན་དང་། མཁའ་དབྱིངས་ཐམས་ཅད་ཉི་
མ་ལྟར་གསལ་བ་སོགས་ཡུམ་དང་བྲན་ཕོ་མོ་ཀུན་གྱིས་མངོན་སུམ་དུ་མཐོང་
ཐོས་སུ་གྱུར་པ་སོགས་དགེ་ལེགས་ཀྱི་མཚན་མ་དུ་མ་དང་བཅས་མདོ་ཁམས་
སྨད་ཀྱི་འབྲི་ཆུའི་ཉེ་འགྲམ་ལྡན་པའི་ཡུལ། ལྡན་ཐུབ་བསྟན་ཆོས་འཁོར་ཞེས་
པའི་ཆོས་སྡེ་ཆེན་པོའི་ཉེ་འགྲམ་དཔོན་ཚང་གི་ཁྱིམ་དུ་ཡབ་བསྟན་འཛིན་ཆོས་
སྐྱོང་དང་། ཡུམ་དོན་གྲུབ་སྒྲོལ་མ་གཉིས་ཀྱི་སྲས་སུ་རབ་བྱུང་བཅུ་གསུམ་
པའི་ཤིང་མོ་གླང་། ཕྱི་ལོ་ ༡༨༠༥ ལོའི་ཧོར་ཟླ་བཅུ་གཉིས་པའི་གྲལ་ཚེས་
གཅིག་གི་ཉིན་དགེ་མཚན་གྱི་ལྟས་དང་བཅས་སྐུ་འཁྲུངས། སྐུ་བལྟམས་མ་
ཐག་ཨ་མ་ཞེས་གསུང་འབྱོན་ཅིང་། མ་ཎི་ཡི་གེ་དྲུག་མ་ལན་གསུམ་གསུངས།
རོལ་མོའི་སྒྲ་སྒྲོག་པ་དང་། མེ་ཏོག་དཀར་པོ་སིལ་མའི་ཆར་འབེབས་པ་སོགས་
དགེ་མཚན་གྱི་ལྟས་མང་པོ་བྱུང་ངོ་། །
དེ་ནས་ཟླ་བ་དྲུག་ཙམ་ནས་ཕྱག་ནས་བཟུང་ན་ཞབས་ཀྱིས་ས་ནོན་པ་
དང་། ཟླ་བ་བརྒྱད་ཙམ་ནས་གཏམ་སྨྲ་ཤེས་པའི་ཁྱེའུ་ཡ་མཚན་པ་ཞིག་བྱུང་
བའི་སྐུ་བསོད་མ་ཐེག་པས་ཡབ་བསྟན་འཛིན་ཆོས་སྐྱོང་ནི་ཁྱེའུ་དམ་པ་འདི་ལྷུམས་
སུ་ཞུགས་ཙམ་ཉིད་ནས་སྐུ་གཤེགས་པར་བཤད། ཁུ་བོ་མི་འགྱུར་རྡོ་རྗེ་ལ་སྐུ་
ཚེའི་འཕྲེང་བར་ལེགས་བྱས་ཀྱི་འབྲེལ་བའི་དབང་གིས་ཁྱེའུ་དམ་པ་ཉིད་ནས་
ཡབ་ཀྱི་འདུ་ཤེས་མ་འཁྲུལ་བར་ཨ་ཕ་ཞེས་འབོད་པས་ཡབ་ཀྱི་མཚན་བཞེས།
ཡང་དེབ་ཐེར་ནོར་བུའི་འཕྲེང་བ་ལས། དེ་ནས་རྒྱལ་བ་བསོད་ནམས་རྒྱ་མཚོས་

ཆོས་འབྱུང་ཀུན་བཏུས།
དགོན་དེའི་དད་པ་དང་མཆོད་པའི་རྟེན་དུ་བསྩལ་པའི་རྗེ་དགེ་འདུན་གྲུབ་པའི་
སྐུ་བརྙན་ཞིག་ཡོད་པ་ཁྲུས་རྟེན་ལ་སྤྱན་དྲངས་པས་སྔོན་གྱི་བག་ཆགས་སད་པའི་
རྐྱེན་གྱིས་སྐུ་དེ་གཟིགས་མ་ཐག་ཕྱག་མཛུབ་གཏད་དེ། འདི་ངའི་སྐུ་རེད་ཅེས་དང་།
ཡང་དེ་ཉིད་ལས། ཡང་སྐབས་ཤིག་ཏུ་པོ་ཏཱ་ལ་ནས་རོལ་མོ་བརྡུངས་
བྱུང་། ཇོ་བོ་ལོ་ཀེ་ཤྭ་རའང་བཞུགས་འདུག་ཅེས་མིག་དང་རྣ་བའི་མངོན་ཤེས་
མངའ་བའི་གསུང་ཐོལ་བྱུང་བྱོན། ཞེས་དང་། ཡང་དེ་ཉིད་ལས། སྐབས་
འགར་ང་ངག་དབང་བློ་བཟང་རྒྱ་མཚོ་ཡིན། ཞེས་དང་། སྐབས་འགར་ང་
བན་རྒན་བསྐལ་བཟང་རྒྱ་མཚོ་ཡིན་ཞེས་གསུངས་པ་སོགས་ཀྱིས་ཁྱེའུ་དམ་པ་
རང་ཉིད་ཀྱིས་རང་༧སྐྱབས་མགོན་རྒྱལ་བའི་དབང་པོའི་སྐྱེ་འཕྲེང་དགུ་པ་འཁྲུལ་
མེད་དུ་གོ་བའི་བརྡ་མཚོན་པ་ནོར་བུ་ལས་རང་འོད་གསལ་བ་བཞིན་ཡིན་ནའང་།
བསྲེག་བཅད་བརྡར་བའི་གསེར་བཞིན་དུ་ལེགས་པར་བརྟག་ཕྱིར། ཁྱེའུ་དམ་
པ་དགུང་ལོ་གསུམ་བཞེས་པ་རབ་བྱུང་བཅུ་བཞི་པའི་མེ་ཡོས། ཕྱི་ལོ་ ༡༨༠༧
ལོའི་བོད་ཟླ་དགུ་པར་ཡབ་ཚང་སྐུ་འཁོར་དང་བཅས་ལྷ་ལྡན་ཞིང་དུ་གདན་དྲངས།
སྐབས་དེར་ད་དུང་དེ་མིན་གྱི་ཁྱེའུ་དམ་པ་དེ་དང་སྐུའི་ན་ཚོད་མཉམ་པའི་ཁྱེའུ་
འཁྲུངས་རྟགས་ཅན་རྣམས་ཀྱི་མཚན་ཐོ་བསྡུས་ཏེ་ཟླ་བ་བཅུ་པའི་ཚེས་འགོར་
གཟིམ་ཆུང་ཉི་འོད་འཁྱིལ་བར་བསྟན་སྲུང་ཆོས་སྐྱོང་ཆེན་པོ་སྤྱན་དྲངས་ཏེ།
སྐྱབས་མགོན་རྒྱལ་ཚབ་རིན་པོ་ཆེས་གཙོས། བཀའ་བློན་རྣམ་པ། གསོལ་
གཟིམ་མཆོད་གསུམ། དྲུང་ཡིག་རྣམ་བཞི་སོགས་རྩེ་ཤོད་ཀྱི་ལས་ཚན་པ་ཐམས་
ཅད་མགྲིན་གཅིག་ཏུ་སྐྱབས་མགོན་ཆེན་པོའི་ཡང་སྲིད་མཆོག་གི་སྤྲུལ་པའི་སྐུའི་
དོགས་གནས་བྱུང་བ་འདི་དག་ལས་འཁྲུལ་མེད་གང་ཡིན་གྱི་ལུང་བསྟན་གསལ་

རབ་བྱེད་སོ་དྲུག་པ།
པོ་སྩོལ་བར་ཞུས་པ་ན། བསྟན་སྲུང་དགྲ་ལྷའི་རྒྱལ་པོ་ཉིད་ཀྱིས་རྡོ་རྗེའི་བཀའ་
ལུང་ཕེབས་པ་ནི་འདི་སྐད་ཅེས། མ་ཡི་དོན་གྲུབ་སྒྲོལ་མའི་པང་དུ་ནོར་བུའི་
འོད་ཟེར་སྨིན། ཞེས་གསལ་བར་གསུངས་ཤིང་། པཎ་ཆེན་རིན་པོ་ཆེ་ནས་
ལ་མོ་ཚངས་པར་ལུང་བསྟན་ཞུས་པའི་ལན་ཡང་དེ་དང་མཐུན་པར་གསུངས་
པས། ཡབ་བསྟན་འཛིན་ཆོས་སྐྱོང་དང་། ཡུམ་དོན་གྲུབ་སྒྲོལ་མ་གཉིས་ཀྱི་
སྲས་༧གོང་ས་རྒྱལ་དབང་ཡིད་བཞིན་ནོར་བུའི་ཡང་སྲིད་འཁྲུལ་མེད་མཆོག་
སྤྲུལ་རིན་པོ་ཆེར་ངོས་བཟུང་ངོ་། །
དེ་ནས་དགུང་ལོ་བཞི་པ་ས་འབྲུག ཕྱི་ལོ་ ༡༨༠༨ ལོའི་བོད་ཟླ་
གཉིས་པའི་ཚེས་བཅུ་བཞིའི་ཉིན་ཀུན་གཟིགས་པཎ་ཆེན་བསྟན་པའི་ཉི་མ་མཆོག་
ནས་མཆོག་སྤྲུལ་རིན་པོ་ཆེའི་དབུ་སྐྱེས་གཙུག་ཕུད་བཞེས་ཏེ་མཚན་བློ་བཟང་
བསྟན་པའི་འབྱུང་གནས་ངག་དབང་ལུང་རྟོགས་རྒྱ་མཚོ་ཞེས་གསོལ།
དེ་ནས་བོད་ཟླ་ལྔ་པའི་ཚེས་བདུན་ཉིན་ཡོངས་འཛིན་ལ་འོན་རྒྱལ་སྲས་
སྤྲུལ་པའི་སྐུ་དང་། དེ་མོ་ཧོ་ཐོག་ཐུ་ཐུབ་བསྟན་འཇིགས་མེད་རྒྱ་མཚོ་རྣམ་གཉིས་
བསྐོས་ཏེ་གསན་བསམ་སློབ་གཉེར་ལ་རྩེ་གཅིག་ཏུ་གཞོལ་བར་མཛད། ལོ་
དེའི་བོད་ཟླ་དགུ་པའི་ཚེས་ཉེར་གཅིག་ཉིན་དཔལ་བརྩེགས་ཐང་ནས་ཕེབས་ཏེ་
སྔ་སྲོལ་བཞིན་ཆིབས་བསྒྱུར་ཆེན་མོའི་ཡོ་ལང་གཟབ་རྒྱས་དང་བཅས་རྩེ་ཕོ་བྲང་
ཆེན་པོའི་གཟིམ་ཆུང་ཉི་འོད་འཁྱིལ་དུ་ཞབས་སོར་རྣམ་པར་འཁོད་ཅིང་། ཚེས་
ཉེར་གཉིས་ཉིན་རྩེ་ཚོམས་ཆེན་སྲིད་ཞིའི་ཕུན་ཚོགས་ཀྱི་མི་འཇིགས་གདོང་ལྔས་
བཏེགས་པའི་གསེར་གྱི་ཁྲི་འཕང་མཐོན་པོར་གངས་ལྗོངས་བསྟན་འགྲོའི་མགོན་
དུ་ཞབས་ཀྱི་པད་མོ་རྣམ་པར་བཀོད། །
91

ཆོས་འབྱུང་ཀུན་བཏུས།
དགུང་ལོ་དྲུག་བཞེས་པ་ལྕགས་རྟ། ཕྱི་ལོ་ ༡༨༡༠ ལོར་རྩེ་ཕོ་བྲང་
ཆེན་པོའི་ཞབས་བརྟན་ལྷ་ཁང་སྟེང་ཤོད། ཤར་བརྒྱུད་སྐོར། གསོལ་ཐབ་
སྟེང་ཤོད། ན་བཟའ་སྟེང་ཤོད། གཟིམ་ཆུང་འགག་སོགས་ཀྱིས་མཚོན་པས་
ཕོ་བྲང་ཆེན་པོའི་ཤར་ནུབ། ལྷོ་བྱང་ཤིན་ཏུ་རྒྱ་ཆེ་བ་དང་། ཉེ་སྐོར་གྱི་གཞུང་
ཁང་བཅས་ཞིག་གསོ་ལེགས་པར་མཛད། །
དགུང་ལོ་དགུ་པ་བཞེས་པ་ཆུ་བྱ། ཕྱི་ལོ་ ༡༨༡༣ ལོའི་བོད་ཟླ་དགུ་
པའི་ནང་པཎ་ཆེན་བསྟན་པའི་ཉི་མ་གཙང་ནས་གདན་ཞུ་དང་འབྲེལ་ཚེས་ཉེར་
གཉིས་སྟོན་པ་ལྷ་ལས་བབས་པའི་དུས་ཆེན་གཟའ་སྐར་འཕྲོད་སྦྱོར་ཕུན་སུམ་
ཚོགས་པའི་ཉིན། ལྷ་ལྡན་གཙུག་ལག་ཁང་དུ་ཇོ་བོ་ཤཱཀྱ་མུ་ནེའི་སྤྱན་སྔར་པཎ་
ཆེན་སྐུ་འཕྲེང་བདུན་པ་མཆོག་གིས་མཁན་པོ། ཡོངས་འཛིན་ཁྲི་ཆེན་ངག་དབང་
སྙན་གྲགས་ཀྱིས་སློབ་དཔོན། ཡོངས་འཛིན་ཤར་བ་ཆོས་རྗེ་བྱང་ཆུབ་ཆོས་
འཕེལ་གྱིས་ཐོབ་དུས་གསན་པ་བཅས་མཛད་ཅིང་། སྒྲུབ་ཁང་སྤྲུལ་སྐུ་བློ་བཟང་
དགེ་ལེགས་རྒྱལ་མཚན། ཚེ་སྨོན་གླིང་སྤྲུལ་སྐུ་ངག་དབང་འཇམ་དཔལ་ཚུལ་
ཁྲིམས། ཚེ་མཆོག་གླིང་སྤྲུལ་སྐུ་བློ་བཟང་བྱམས་པ་སོགས་དགེ་འདུན་བཅུ་ཕྲག་
ལྷག་གི་དབུས་སུ། མཆོག་སྤྲུལ་དམ་པས་དགེ་ཚུལ་གྱི་སྡོམ་པ་རྣམ་པར་དག་པ་
བཞེས་ཏེ་ངུར་སྨྲིག་གི་རྒྱལ་མཚན་སྒྲེང་བ་རྣམས་ཀྱི་གཙུག་རྒྱན་དམ་པར་གྱུར།
རྒྱལ་དབང་སྐུ་ཕྲེང་དགུ་པ་མཆོག་གུས་རྟག་སྦྱོར་བའི་ཐུགས་བརྩོན་ཆེ་
བས། སྐུ་ན་ཆེས་ཤིན་ཏུ་ཕྲ་མོའི་དུས་ནས་ཀྱང་། དབུས་འགྱུར་གདན་སའི་
ཆོས་སྤྱོད་ཕལ་མོ་ཆེ་དང་། བསྐལ་བཟང་རྒྱན་ཕྲེང་དང་། མངོན་རྟོགས་རྒྱན།
དབུ་མ་འཇུག་པ། མཛོད་རྩ་བ་སོགས་ཐུགས་འཛིན་གྲུབ་པས་མཁས་ཚུལ་བཞེས་

རབ་བྱེད་སོ་དྲུག་པ།
པའི་ཐུགས་འདུན་སོགས་ཡོད་པས་གངས་ཅན་བསྟན་འགྲོར་སྨན་པའི་གཙུག་
རྒྱན་དམ་པར་འགྱུར་ངེས་ནའང་། དགུང་ལོ་བཅུ་གཅིག་བཞེས་པ་ཤིང་ཕག་
ཕྱི་ལོ་ ༡༨༡༥ ལོའི་བོད་ཟླ་དང་པོའི་ནང་མགུལ་འཆམ་གྱི་བསྙུན་གཞི་བཞེས་
པའི་ཚུལ་བསྟན་པས་སྨན་དཔྱད་རིམ་གྲོ་གང་ཟབ་བྱས་ཀྱང་དྲག་སྐྱེད་མ་བྱུང་
བར་ལོ་དེའི་བོད་ཟླ་གཉིས་པའི་ཚེས་འགོ་ནས་བསྙུན་གཞི་ལྕི་བའི་ཚུལ་གྱིས་ཟླ་
དེའི་ཚེས་བཅུ་དྲུག་གི་ཉིན་གཟུགས་སྐུའི་བཀོད་པ་བསྡུས་པའི་ཚུལ་བསྟན་ཏོ། །སྐུ་
གདུང་རིན་པོ་ཆེ་པོ་ཏ་ལར་གསར་དུ་བཞེངས་པའི་གསེར་གྱི་མཆོད་སྡོང་ས་
གསུམ་མངོན་དགའ་ཞེས་གྲགས་པའི་མཆོད་པའི་རྟེན་བཟང་དུ་བཞུགས་སོ། །
དེ་ལྟར་མཆོག་སྤྲུལ་རིན་པོ་ཆེ་འདི་ཉིད་སྐུའི་ན་ཚོད་ཕྲ་མོའི་དུས་ནས་
ཀྱང་དུས་དང་རྣམ་པ་ཀུན་ཏུ་སྐུ་གསུང་ཐུགས་ཀྱི་མཛད་སྤྱོད་སྔོན་བྱོན་དམ་པ་
རྣམས་དང་མཐུན་པར་བཅས་པ་དང་རང་བཞིན་གྱི་ཁ་ན་མ་ཐོ་བ་མེད་པར་ཞི་
དུལ་བག་ཡོད་ཀྱིས་དཀོན་མཆོག་ལ་དད་པ། དགེ་བཅུའི་ལམ་ཡང་དག་པ་ལ་
གནས་ནས། ཕྱི་བསྡུ་བའི་དངོས་པོ་བཞི་སོགས་རྒྱལ་སྲས་ཀྱི་སྤྱོད་པས་མཛེས་
ཤིང་། ནང་ཟབ་མོའི་ཏིང་ངེ་འཛིན་ལས་ཅུང་ཟད་ཀྱང་གཡོ་བ་མེད་པའི་ངང་
ལ་གནས་ཤིང་། ཉིན་རེ་བཞིན་དུས་གསུམ་དུ་དཀོན་མཆོག་གི་རྟེན་དྲུང་དུ་
ཕྱག་དང་མཎྜལ་ཕུལ་བ། གསུང་རབ་ལ་གཟིགས་རྟོག་དང་། དཔེ་ཆ་ཐུགས་
འཛིན་དང་། སྐྱོར་སྦྱངས་གང་མཛད་པ་ན་གུས་རྟག་སྦྱོར་བའི་བརྩོན་འགྲུས་
དང་ལྡན་ཞིང་། བསྟན་འགྲོའི་དོན་རླབས་པོ་ཆེ་ལ་འཇུག་པའི་ཚེ། འགོར་
མཇུག་ཏུ་ཡུན་རིང་བོའི་བར་བསྔོ་སྨོན་གྱིས་
ཐུགས་བསྐྱེད་རྒྱ་ཆེན་པོ་དང་། 
རྒྱས་འདེབས་པར་མཛད།
93

ཆོས་འབྱུང་ཀུན་བཏུས།
ཁྱད་པར་དུ་ཐུགས་རྒྱུད་བྱམས་དང་སྙིང་རྗེས་གང་ཞིང་། བྱང་ཆུབ་
ཀྱི་སེམས་ཀྱིས་ཀུན་ནས་བསླངས་པའི་སྐུ་དང་གསུང་གི་མཛད་པ་གང་གནང་
བ་ན། དད་ལྡན་གྱི་སྐྱེ་བོ་ཀུན་གྱི་ཡིད་རང་དབང་མེད་པར་དད་གུས་ཀྱི་གནས་
སུ་དྲངས་ཏེ་ཕྱག་བྱ་བར་བྱ། རྒྱུན་དུ་གཟུངས་སྔགས་ཟབ་མོའི་བཟླས་བརྗོད་
དང་། ཟབ་མོའི་ཏིང་ངེ་འཛིན་ལ་གཞོལ་བར་མཛད་པའི་ཚེ། ལྷ་དང་བླ་མའི་
གཟིགས་སྣང་རྒྱུན་དུ་འབྱུང་བ་སྟེ། མཉམ་མེད་ཐུབ་པའི་དབང་པོ་དང་། སྨན་
ལྷ་བདེར་གཤེགས་བདུན། འཇམ་མགོན་ཙོང་ཁ་པ། སློབ་དཔོན་པདྨ་འབྱུང་
གནས། གསང་བདེ་འཇིགས་གསུམ། བདེ་མཆོག་བོང་ཞལ་ཅན། ན་རོ་
མཁའ་སྤྱོད་མ། མཁའ་འགྲོ་མ་སེང་གེའི་གདོང་ཅན། རྟ་མགྲིན། ཁྲོ་བོ་མི་
གཡོ་བ། མགོན་ཆོས་སོགས་ཀྱིས་སྐུ་དང་གསུང་གི་སྣང་བ་བསྩལ་པ་སོགས་
ཏིང་ངེ་འཛིན་གྱི་ཡོན་ཏན་མཐའ་ཡས་པ་ལ་མངའ་བརྙེས་པ་རྒྱལ་དབང་སྐུ་ཕྲེང་
དགུ་པ་བློ་བཟང་བསྟན་པའི་དབང་ཕྱུག་ལུང་རྟོགས་རྒྱ་མཚོའི་རྣམ་པར་ཐར་
པ་ཆ་ཙམ་བརྗོད་ཟིན་ཏོ། །
༡༠༽ རྒྱལ་དབང་སྐུ་ཕྲེང་བཅུ་པ་ཚུལ་ཁྲིམས་རྒྱ་མཚོ།
རྒྱལ་དབང་སྐུ་ཕྲེང་བཅུ་པ་ཚུལ་ཁྲིམས་རྒྱ་མཚོ་མཆོག་ནི། འཕགས་
པ་འཇིག་རྟེན་དབང་ཕྱུག་གི་རྣམ་སྤྲུལ་རིམ་བྱོན་གྱི་འཁྲུངས་རབས་དེབ་ཐེར་
ནོར་བུའི་འཕྲེང་བ་ལས། ཡ་རབས་བཟང་པོའི་རིགས་བརྒྱུད་ཁྱད་པར་ཅན་
གཅིག་ནས་གཅིག་ཏུ་བར་མ་ཆད་པར་བརྒྱུད་པ་དང་ལྡན་པ་ཞིག་ཡིན་པར་སྣང་
ལ༑ དེའི་ནང་ཚན་ཡབ་ནི་བླ་མ་དཀོན་མཆོག་ལ་གུས་ཤིང་། གཡོ་སྒྱུ་སྤངས་
པའི་དྲང་བོའི་རང་བཞིན་ཅན། ཕས་ཀྱི་རྒོལ་བ་ལ་མི་འཇིགས་པའི་དཔའ་བའི་

རབ་བྱེད་སོ་དྲུག་པ།
བློ་སྟོབས་དང་། ལུས་ཀྱི་སྒྱུ་རྩལ་དང་ལྡན་པ་མཚན་བློ་བཟང་སྙན་གྲགས་ཞེས་
བྱ་བ་ཡིན་ལ། ཡུམ་ནི་རྒྱལ་བ་བསྐྱེད་པའི་ཡུམ་དུ་སྨོན་པའི་མཐུ་གྲུབ་པ། མཆོག་
གསུམ་བླ་མར་འཛིན་པའི་དད་པ་དང་ལྡན་ཞིང་དབུལ་ཕོངས་དང་མགོན་མེད་
ལ་བྱམས་པ། རྟག་པར་ཕྱག་སྐོར་མ་ཎི་སོགས་སྒོ་གསུམ་རྣམ་དཀར་གྱི་མཛད་
པས་དུས་འདའ་བ། བུད་མེད་ཀྱི་སྐྱོན་ཐམས་ཅད་བྲལ་བ་རྣམ་རྒྱལ་བུ་ཁྲིད་
ཅེས་བྱ་བ་སྟེ། དེ་ལྟ་བུའི་རིགས་རྒྱུད་དང་། ཆོ་འབྲང་ཕུན་སུམ་ཚོགས་ཤིང་
བཟང་པོའི་རང་བཞིན་དང་ལྡན་པའི་ཡབ་ཡུམ་ལ་གཟིགས་པའོ། །ཞེས་གསུངས་
པས་རིགས་རུས་ཁྱད་པར་དུ་འཕགས་པ་བསྟན།
ཡུམ་གྱི་ལྷུམས་སུ་ཞུགས་ལ་ཉེ་བ་ན་དགེ་ལེགས་ཀྱི་རྨི་ལྟས་འདི་ལྟར་
བྱུང་སྟེ། དེ་ཉིད་ལས། དེའི་ཚེ་ཡུམ་གྱི་མནལ་ལམ་དུ་བླ་མ་ཞིག་བྱོན་ནས་
སྤྱི་གཙུག་ལ་དར་དཀར་གྱི་ཐོད་ཅིག་བཅིངས་པ་དང་། དེ་འཕྲལ་གྲྭ་པ་མང་
པོ་ཞིག་ནས་ཤོག་ཟེར་བ་བྱུང་བས་དར་ཐོད་བཅིངས་མུས་དེ་གར་གྲྭ་པ་རྣམས་
ཀྱི་རྗེས་སུ་ཕྱིན་པ་རྨིས་པ་དང་། དེ་ནས་ཞག་གསུམ་འདས་པའི་མཚན་མོར་
ཡང་ནམ་གུང་ཉི་མའི་དཀྱིལ་འཁོར་ཤར་བར་རྨིས། རྨི་ལྟས་དང་པོར་བླ་མ་
ཞིག་བྱོན་པ་ནི་སངས་རྒྱས་འོད་དཔག་མེད་ཀྱི་རྣམ་འཕྲུལ་དང་། དེས་དར་
དཀར་གྱི་ཐོད་བཅིངས་པ་ནི་སྙིང་རྗེའི་ལྷ་མཆོག་འཕགས་པ་སྤྱན་རས་
གཟིགས་རིགས་ཀྱི་ལྷ་སྐལ་དུ་ཐོབ་པ་ལུང་བསྟན་པ་དང་། གྲྭ་པ་མང་པོའི་
རྗེས་སུ་ཕྱིན་པ་ནི་རིང་མིན་དབུས་གཙང་ཆོས་ཀྱི་ཞིང་སར་བསྐྱོད་པའི་རྟེན་
འབྲེལ་དང་། ནམ་གུང་ཉི་མ་ཤར་བ་ནི་སྙིགས་མའི་རང་མདངས་མུན་པའི་
སྨག་རུམ་དང་མཚུངས་པར་དམ་པ་ཉིན་བྱེད་དབང་པོའི་དཀྱིལ་འཁོར་ཤར་
95

ཆོས་འབྱུང་ཀུན་བཏུས། 
བས་ཕན་བདེའི་སྣང་བ་དཀར་པོས་འཇིག་རྟེན་ཡོངས་སུ་གསལ་བར་མཛད་
པའི་ལྟས་མཚན་ནོ། །ཞེས་གསུངས།
དེ་ལྟར་ལྷུམས་སུ་ཞུགས་ནས་ཟླ་དགུ་ངོ་བཅུ་རྫོགས་ཏེ་སྐུ་བལྟམས་པའི་
དུས་ནི། རབ་བྱུང་བཅུ་བཞི་པའི་ནང་ཚན་སྟོད་འགྲེལ་གྱི་སྐད་དུ་འཛིན་བྱེད་
ཅེས་གྲགས་ཤིང་། ལྗོངས་འདིར་དབང་ཐང་དང་བསྟུན་ཏེ་མེ་ཕོ་བྱི་བ། ཕྱི་
ལོ་ ༡༨༡༦ ལོར་ཧོར་ཟླ་གསུམ་པའི་ཚེས་ཉེར་དགུའི་སྐྱ་རེངས་དང་པོ་འཆར་
བའི་ཚེ་ཡུམ་ལ་ཟུག་རྡུ་ཕྲ་མོ་ཙམ་ཡང་མེད་པར་སྐུ་བདེ་བར་བལྟམས།
སྐུ་འཁྲུངས་མ་ཐག་གཟིམ་ཁང་གི་ནང་ཀུན་ཏུ་འོད་སྣང་དཀར་པོས་
ཡོངས་སུ་ཁྱབ་པར་གྱུར། དེའི་ཕྱི་ཉིན་ཁྱིམ་མཚེས་ཀྱི་བུ་མོ་སྦྲུལ་ལོ་མ་ལོ་བརྒྱད་
ལོན་པ་ཞིག་ཁྱེའུའི་བཙས་སྟོན་གྱི་ཚུལ་དུ་མར་གསར་ཀྲོག་ཅིག་འབུལ་བར་ཡོང་
བར་གཟིམ་ཁང་གི་ཀ་བ་དཀྱིལ་མའི་ཤར་ཕྱོགས་ཀྱི་ངོས་ནས་འོ་མའི་རྒྱུན་འབབ་
པ་མཐོང་བས་ཡབ་ཡུམ་གཉིས་ལ་སྦྲན་པ་དེ་གཉིས་ཀས་ཀྱང་མངོན་སུམ་གྱི་
སྤྱོད་ཡུལ་དུ་གྱུར་ཅིང་། དེ་དང་དུས་མཚུངས་སུ་ཐབ་ཀའི་འགྲམ་དུ་མ་ཎིའི་
རིལ་བུ་མང་པོ་རང་བྱོན་དུ་འཐོར་བ་ཡང་བུ་མོ་དེས་མཐོང་བ་ལྟར་ཡབ་ཡུམ་
སོགས་གཞན་གྱིས་ཀྱང་མཐོང་ཆོས་སུ་གྱུར་པ་སོགས་དགེ་ལེགས་ཀྱི་མཚན་
མ་དུ་མ་དང་བཅས་པའི་འཁྲུངས་རྟགས་ཁྱད་པར་ཅན་བཞུགས་སོ། །
དེ་ལྟར་ཁྱེའུ་དམ་པ་འདིའི་དགེ་བའི་ལྟས་མཚན་ཁྱད་འཕགས་རྨད་དུ་
བྱུང་བ་དུ་མ་ལ་བརྟེན་ནས་ངོས་འཛིན་བརྟག་དཔྱད་སྒོ་དུ་མ་ནས་མཛད་པའི་
ཚུལ་སོགས་འཕགས་པ་འཇིག་རྟེན་དབང་ཕྱུག་གི་རྣམ་སྤྲུལ་རིམ་བྱོན་འཁྲུངས་
རབས་དེབ་ཐེར་ནོར་བུའི་འཕྲེང་བ་སོགས་རྣམ་ཐར་རྒྱས་པ་སོགས་སུ་གསལ་
96

རབ་བྱེད་སོ་དྲུག་པ།
བས་དེར་བལྟ་བར་བྱའོ། །
འདིར་མདོར་བསྡུས་པའི་སྒོ་ནས་གནད་འགག་ཚང་བར་བརྗོད་པར་
བྱ་ན་འདི་ལྟར། གོང་དུ་བཤད་པ་ལྟར་ཁྱེའུ་དམ་པ་འདི་ཉིད་སྐུ་བལྟམས་ནས་
དགུང་ལོ་དྲུག་གི་བར་ཡབ་ཡུམ་གཉིས་ནས་སྐུའི་བསྐྱེད་བསྲིངས་ནས་གཟིམ་
ཁང་དུ་བཞུགས། ཁྱེའུ་དགུང་ལོ་བདུན་ལ་སོན་པ་ཆུ་རྟ། ཕྱི་ལོ་ ༡༨༢༢
ལོའི་བོད་ཟླ་དང་པོའི་ནང་དབུས་སུ་ཕེབས། ཟླ་དེའི་ཚེས་བཅོ་ལྔའི་ཉིན་གསེར་
བུམ་བརྟགས་འབྲས་སུ་༧གོང་ས་རྒྱལ་བའི་དབང་པོའི་ཡང་སྲིད་འཁྲུལ་མེད་
དུ་ངོས་འཛིན་ཐུགས་ཐག་བཅད། ལོ་དེའི་བོད་ཟླ་དང་པོའི་ཚེས་བཅོ་བརྒྱད་
ཉིན་ཀུན་གཟིགས་པཎ་ཆེན་བསྟན་པའི་ཉི་མ་མཆོག་ནས་སྙེ་ཐང་བདེ་བ་ཅན་དུ་
ཡང་སྲིད་རིན་པོ་ཆེའི་དབུ་སྐྲ་གཙུག་ཕུད་བཞེས་ཏེ། ཡོངས་རྫོགས་དགེ་བསྙེན་
གྱི་སྡོམ་པ་བསྩལ་ནས་མཚན་ངག་དབང་བློ་བཟང་འཇམ་དཔལ་ཚུལ་ཁྲིམས་
རྒྱ་མཚོ་དཔལ་བཟང་པོ་ཞེས་པའི་སྒྲ་དབྱངས་བསྒྲགས། །
ཟླ་བ་གཉིས་པའི་ཚེས་བཅུ་གསུམ་ཉིན་པཎ་ཆེན་ཐམས་ཅད་མཁྱེན་
གཟིགས་རྗེ་བཙུན་བློ་བཟང་དཔལ་ལྡན་བསྟན་པའི་ཉི་མ་ཕྱོགས་ལས་རྣམ་རྒྱལ་
དཔལ་བཟང་པོས་མཁན་པོ། སྡོམ་བརྩོན་ཆོས་ཀྱི་རྒྱལ་པོ་ནོ་མིན་ཧན་ངག་དབང་
འཇམ་དཔལ་ཚུལ་ཁྲིམས་རྒྱ་མཚོས་སློབ་དཔོན། ལས་གྲྭ་པ་འཇམ་མགོན་
རྒྱལ་བ་གཉིས་པའི་རྒྱལ་ཚབ་དགའ་ལྡན་ཁྲི་རབས་རེ་དྲུག་པ་ལས་ཟུར་བ་ཡོངས་
འཛིན་རིན་པོ་ཆེ་ངག་དབང་སྙན་གྲགས་དཔལ་བཟང་པོ་གཙོ་བོར་བཞུགས་ཤིང་།
སེམས་དཔའ་སྤྲུལ་སྐུ་རིན་པོ་ཆེས་དུས་བསྒོ་བ། ཕུར་ལྕོག་སྤྲུལ་སྐུ་རིན་པོ་ཆེས་
ན་བཟའ་གོས་ཚགས་སློབ་པ། ལས་ཀྱི་ཁ་སྐོང་དུ་ཤར་པ་ཆོས་རྗེ་ཡེ་ཤེས་ཐར་
97

ཆོས་འབྱུང་ཀུན་བཏུས།
འདོད། བྱང་རྩེ་ཆོས་རྗེ་ངག་དབང་ཆོས་འཕེལ་ཏེ་ཆོས་རྗེ་རྣམ་གཉིས། དགེ་
སློང་ངག་དབང་བཀྲ་ཤིས། བློ་བཟང་འཕྲིན་ལས་རྣམ་རྒྱལ། དཀའ་ཆེན་
དགེ་ལེགས་རྒྱལ་མཚན་བཅས་དགེ་འདུན་གྲངས་ཚང་གི་དབུས་སུ་དུས་
འཁོར་ལུགས་ཀྱི་དཔྱིད་ཟླ་ར་བའི་ཡར་ངོའི་ཚེས་བཅུ་གསུམ་ཉིན་གྱི་སྔ་དྲོ།
ཉི་མའི་བརྒྱད་ཆ་ཤར་བ། གྲིབ་ཚོད་སྐྱེས་བུ་གཉིས་དང༌། རྐང་པ་ཕྱེད་
གཉིས་ཀྱི་དུས་སུ་རབ་བྱུང་དང་དགེ་ཚུལ་གྱི་སྡོམ་པ་རྣམ་པར་དག་པས་ཐུགས་
རྒྱུད་ལེགས་པར་གཏམས། །
ཚེ་མཆོག་གླིང་ཡོངས་འཛིན་སྤྲུལ་སྐུ་རིན་པོ་ཆེ་ནས་རབ་བྱུང་ཞུ་བའི་
དན་གྲོགས་མཛད། ལོ་དེའི་ཟླ་བ་བརྒྱད་པའི་ཚེས་བརྒྱད་ཉིན་ཡང་སྲིད་རིན་
པོ་ཆེ་ཕོ་བྲང་པོ་ཏ་ལའི་གཟིམ་ཆུང་ཉི་འོད་འཁྱིལ་དུ་ཕེབས་ཏེ་༧གོང་ས་རྒྱལ་
བའི་དབང་པོའི་བཞུགས་ཁྲི་མི་འཇིགས་གདོང་ལྔས་བཏེགས་པའི་གསེར་གྱི་ཁྲི་
འཕང་མཐོན་པོར་ཞབས་ཀྱི་པདྨོ་རྣམ་པར་དཀོད། དགའ་ལྡན་ཁྲི་ཟུར་ངག་
དབང་སྙན་གྲགས་དང༌། དགའ་ལྡན་ཁྲི་གེ་ཐུ་སུ་མ་ཏི་པཀྴི་དང་། སྤྲུལ་སྐུ་
འཇམ་དཔལ་ཡེ་ཤེས་བསྟན་པའི་རྒྱ་མཚོ་བཅས་རྒྱལ་བའི་དབང་པོའི་ཡོངས་
འཛིན་དུ་བསྐོས་ཏེ་སློབ་གཉེར་མཛད་པའི་དབུ་ཚུགས།
རྒྱལ་དབང་མཆོག་སྐུ་ན་ཕྲ་མོའི་དུས་ནས་ཀྱང་ཐུགས་བརྩོན་ཆེ་བས་
མདོ་སྔགས་གཞུང་ལུགས་རྒྱ་མཚོ་ལ་གསན་སྦྱངས་གཅིག་ཏུ་འགྲུས་པར་མཛད་
སྟབས་ལུང་རྟོགས་ཀྱི་ཡོན་ཏན་ཀུན་ནས་རྒྱས། དགུང་ལོ་བརྒྱད་པ་བཞེས་པ་
ཕྱི་ལོ་ ༡༨༢༣ ཆུ་ལུག་ལོའི་གནམ་ལོ་གསར་ཚེས་ཀྱི་ཐོ་རེངས་ལ་ལྷ་མོ་
གསུང་འབྱོན་མར་མཆོད་གཏོར་དང་མངའ་གསོལ་སོགས་གསུངས། དེ་ནས་

རབ་བྱེད་སོ་དྲུག་པ།
ཕྱོགས་ཡོང་ལོ་སྐལ་འབུལ་མི་རྣམས་ལ་མཇལ་ཁ་དང་ཕྱག་དབང་གནང་། དེ་
ནས་ལོ་འདིར་སློབ་གཉེར་གཙོ་བོར་གནང་བར་མཛད། དགུང་ལོ་དགུ་པ་ཕྱི་
ལོ་ ༡༨༢༤ ཤིང་སྤྲེལ་ལོའི་ཟླ་བ་གསུམ་པའི་ཚེས་བཅོ་ལྔའི་ཉིན་རྭ་སྒྲེང་ཁྲི་
རིན་པོ་ཆེའི་ཡང་སྲིད་འོས་སྤྲུལ་འགའ་གསེར་བུམ་བརྟག་ཆེད་རྩེ་གཟིམ་ཆུང་
ས་གསུམ་རྣམ་རྒྱལ་གྱི་སྐུ་གསུང་ཐུགས་རྟེན་གྱི་མདུན་དུ་སྐྱེས་ཆེན་དམ་པ་དང་
སྐུ་དྲག་དཔོན་ཆེན་རྣམས་གདན་འཛོམས་པའི་ཐོག མཚན་བྱང་དཀྲུག་པ་ལས།
དངོས་གྲུབ་སྡིངས་སུ་འཁྲུངས་པའི་ཆུང་སྲིད་ཀྱི་མཚན་ཐོན་པས་ངོས་འཛིན་
ཐུགས་ཐག་བཅད། ལོ་དེའི་ཟླ་བ་ལྔ་པའི་ཚེས་བཅུ་གསུམ་ཉིན་ཡང་། དེ་མོ་
སྲིད་སྐྱོང་གི་འོས་སྤྲུལ་གསེར་བུམ་དཀྲུག་པ་ལས་ཆབ་མདོར་འཁྲུངས་པའི་ཆུང་
སྲིད་ཀྱི་མཚན་བྱང་ཐོན་པས་དེ་ངོས་འཛིན་གྱིས་ཐུགས་ཐག་ཅད། རྒྱལ་དབང་
མཆོག་གི་ཡོངས་འཛིན་ཁྲི་ཆེན་ངག་དབང་སྙན་གྲགས་སྐུ་ན་བགྲེས་ཤིང་། ཡུན་
རིང་བསྙུང་མཐར་དགོངས་པ་ཆོས་དབྱིངས་སུ་ཐིམ་པའི་སྐུའི་ཚབ་ཏུ་རྗེ་རྒྱལ་
བ་གཉིས་པའི་རྒྱལ་ཚབ་དགའ་ལྡན་ཁྲི་རབས་བདུན་ཅུ་པ་སྟག་བྲག་སྐུ་འཕྲེང་
དང་པོ་ངག་དབང་ཆོས་འཕེལ་བསྐོ་བཞག་མཛད་དེ། ཟླ་བ་བརྒྱད་པའི་ཚེས་
བཅོ་ལྔའི་ཉིན་ཡོངས་འཛིན་གྱི་ཆེ་འདོན་གནང་། ཟླ་དགུ་པའི་ཚེས་ཉེར་གཉིས་
ཉིན་༧གོང་ས་རྒྱལ་བའི་དབང་པོའི་ཡབ་བློ་བཟང་སྙན་གྲགས་སྐུ་གཤེགས། ཟླ་
བ་བཅུ་གཅིག་པའི་ནང་སྐུ་མཚམས་ལ་བཞུགས་ཏེ་ཟླ་བ་བཅུ་གཉིས་པའི་ཚེས་
ཉེར་གཉིས་ལ་སྐུ་མཚམས་གྲོལ། དགུང་ལོ་བཅུ་བཞི་ལ་ཕེབས་པ་ཕྱི་ལོ་ ༡༨༢༩
ས་གླང་ལོའི་ཟླ་བ་བཞི་པའི་ནང་གདན་ས་དཔལ་ལྡན་འབྲས་སྤུངས་ལ་ཕེབས་
ཏེ༑ དེ་གར་མདོ་སྔགས་རབ་འབྱམས་སྨྲ་བའི་ཁྱུ་མཆོག་བདུན་སེ་འབྲས་དགེ་

ཆོས་འབྱུང་ཀུན་བཏུས།
གསུམ་གྱི་གྲྭ་ཚང་ཁག་བདུན་ནས་རྒྱལ་དབང་མཆོག་གི་མཚན་ཞབས་པར་
བདམས་པ་ནི། འབྲས་མཁས་མང་བློ་གླིང་གྲྭ་ཚང་གི་དགེ་བཤེས་ཏྲེ་བོ་ཚེ་དབང་
བསམ་འགྲུབ། སྒོ་མང་གྲྭ་ཚང་གི་རབ་འབྱམས་པ་བློ་བཟང་འཇམ་དབྱངས།
བདེ་ཡངས་གྲྭ་ཚང་གི་དགེ་བཤེས་ཤཱཀྱ་རབ་བརྟན། སེར་བྱེས་གྲྭ་ཚང་གི་ལ་
ཝ་དགེ་བཤེས་བློ་བཟང་ཆོས་འཕེལ། སེར་སྨད་གྲྭ་ཚང་གི་རྒྱལ་རོང་དགེ་བཤེས་
གྲགས་པ་བསྟན་དར། དགའ་ལྡན་ཤར་རྩེའི་དགེ་བཤེས་སྤྲུལ་སྐུ་བློ་བཟང་ནོར་
བུ༑ དགའ་ལྡན་བྱང་རྩེའི་དགེ་བཤེས་འཇམ་དབྱངས་སྦྱིན་པ་རྣམས་ནས་རྒྱལ་
དབང་མཆོག་ལ་མཚན་ཉིད་ཞབས་ཞུ་མཛད་དེ། ཡོངས་འཛིན་རྣམ་གསུམ་
བཅས་ནས་རྒྱལ་དབང་རིན་པོ་ཆེར་མཚན་ཉིད་ཀྱི་གཞུང་ལ་སྦྱངས་པའི་དབུ་
བསྡུས་གྲྭ་ནས་བཙུགས་ཏེ་མདོ་སྔགས་གཞུང་ལུགས་རྒྱ་མཚོ་ལ་གསན་བསམ་
གཅིག་ཏུ་འགྲུས་པར་མཛད་པས། ལུང་དང་རྟོགས་པའི་ཡོན་ཏན་ཡར་ངོའི་
ཟླ་བའི་དཔལ་ཡོན་ལྟར་ཀུན་ནས་འཕེལ་བཞིན་པའོ། །
དགུང་ལོ་བཅུ་དྲུག་ལ་ཕེབས་པ་ལྕགས་ཡོས་ལོའི་ཟླ་བ་གསུམ་པ། ཕྱི་
ལོ་ ༡༨༣༡ 
ལོར་ཕོ་བྲང་དམར་པོའི་ལྷོ་བརྒྱུད་གཟིམ་ཆུང་ས་གསུམ་རྣམ་
རྒྱལ་སོགས་ཉམས་གསོ་མཛད་ཅིང་། ཟླ་བ་བདུན་པའི་ནང་རྩེའི་ཕོ་བྲང་གི་
ཉམས་གསོ་ཕལ་ཆེར་དང་། ཉི་འོད་ཀྱི་ཡང་སྟེང་དུ་གཟིམ་ཆུང་གསར་བཞེངས་
མཛད་པ་ཀུན་ལེགས་པར་གྲུབ། དགུང་ལོ་བཅུ་དགུ་པ་ཤིང་རྟ། ཕྱི་ལོ་ ༡༨༣༩
ལོར་འདི་ལོ་དགུང་གྲངས་མངལ་ཤོལ་གྱི་ཟླ་བ་དང་བཅས་པའི་དགུང་ལོ་ཉི་ཤུར་
ཕེབས་པའི་སྟེང་བོད་ཟླ་བཞི་པའི་ཚེས་བདུན་ཉིན་རྩེ་ནུབ་རྒྱུད་ཚོམས་ཆེན་གསར་
པའི་འཁྲུངས་རབས་ལྷ་ཁང་གི་རྟེན་གྱི་གཙོ་བོ་ཇོ་བོའི་སྐུ་མདུན་དུ་ཐུབ་དབང་
100

རབ་བྱེད་སོ་དྲུག་པ།
སྟ་ཟུར་མ་ཡང་བཞུགས་ཁྲིར་བཤམས་པའི་ཁར་གདན་ཞུས་དང་བཅས་པའི་
སྤྱན་སྔར་བརྟན་མཁས་ཀྱི་ཡོན་ཏན་གཉིས་དང་ལྡན་པའི་གནས་བརྟན་འདུལ་
བ་འཛིན་པ་ཆེན་པོ་པཎ་ཆེན་བློ་བཟང་དཔལ་ལྡན་བསྟན་པའི་ཉི་མ་ཕྱོགས་ལས་
རྣམ་རྒྱལ་གྱིས་མཁན་པོ། ཡོངས་འཛིན་སྲིད་སྐྱོང་ནོ་མིན་ཧན་ངག་དབང་འཇམ་
དཔལ་ཚུལ་ཁྲིམས་གྱིས་ལས་སློབ། ཡོངས་འཛིན་ཁྲི་ཟུར་ངག་དབང་ཆོས་
འཕེལ་གྱིས་གསང་སྟོན་པ། དགའ་ལྡན་ཁྲི་རིན་པོ་ཆེ་འཇམ་དཔལ་ཚུལ་ཁྲིམས་
ཀྱིས་དུས་བསྒོ་བ། ཡོངས་འཛིན་ཚེ་མཆོག་གླིང་སྤྲུལ་སྐུ་རིན་པོ་ཆེས་གོས་ཚག་
ལེགས་པར་སློབ་པའི་གྲོགས་དན་མཛད་ཅིང་། གཞན་ཡང་། ཤར་བྱང་ཆོས་
རྗེ་རྣམ་གཉིས། དར་ཧན་མཁན་པོ། དགེ་བཤེས་བློ་བཟང་འཇམ་དབྱངས་
མཚན་ཞབས་བླ་མ་བདུན་དང་བཅས་པས་དགེ་སློང་གི་ཕྱིར་བཅོས་ལེགས་པར་
གྲུབ་པ་དང་། རྒྱལ་དབང་རིན་པོ་ཆེ་གདན་ཞུས་ཀྱིས་ཀུན་གཟིགས་པཎ་ཆེན་
རིན་པོ་ཆེར་སྐུ་ཕྱག་དང་བཅས་མཎྜལ་རྟེན་གསུམ་ལྷ་དར་བཅས་ཕུལ་ནས།
དམའ་བའི་གདན་ལ་གུས་འདུད་དང་བཅས་བཞུགས་པ་ལ། སྡེ་སྣོད་གསུམ་
ལ་མཁས་ཤིང་འདུལ་བ་འཛིན་པའི་དགེ་འདུན་གྲངས་ཚང་གི་དབུས་སུ་ད་
ལྟར་གྱི་ཆོ་ག་ཉེས་མེད་ཕུན་ཚོགས་ཀྱི་སྒོ་ནས་བསྙེན་རྫོགས་ཀྱི་སྡོམ་པ་ཡང་
དག་པར་བཞེས་ཏེ། གནས་བརྟན་འདུལ་བ་འཛིན་པ་ཀུན་གྱི་དབུས་ན་རྒྱལ་
མཚན་གྱི་ཏོག་ལྟར་མངོན་པར་འཕགས་པའི་རྒྱལ་བསྟན་ཡོངས་རྫོགས་ཀྱི་
བདག་པོར་བཞེངས་སོ། ། །
ཡང་ལོ་དེར་ྋགོང་ས་རྒྱལ་བའི་དབང་པོ་མཆོག་ནས་ཁལ་ཁ་རྗེ་བཙུན་
དམ་པ་དང་། ཐོར་རྒོད་རྒྱལ་པོ་སོགས་ལ་གཟིམ་ཆུང་དུ་དམིགས་བསལ་གྱིས་
101

ཆོས་འབྱུང་ཀུན་བཏུས།
མཇལ་ཁ་གནང་ཞིང་། ཆོས་འབྲེལ་གྱི་ཆོས་ཀྱང་གསུངས། ཐོར་རྒོད་རྒྱལ་
པོས་ཞུས་པའི་འདུན་པ་ལྟར་ཐོར་རྒོད་ཡུལ་དུ་དུས་འཁོར་སྒྲུབ་མཆོད་གསར་
འཛུགས་བྱེད་པའི་ཆེད་གྲྭ་ཚང་གི་གྲྭ་རིགས་མངགས་ནས་སྒྲུབ་མཆོད་སྔར་མེད་
གསར་འཛུགས་མཛད། དེ་ནས་དགུང་ལོ་ཉེར་གཉིས་པ་རབ་བྱུང་བཅུ་བཞི་
པའི་མེ་བྱ། ཕྱི་ལོ་ ༡༨༣༧ ལོའི་བོད་ཟླ་བདུན་པའི་ཚེས་ཉི་ཤུ་ཙམ་ནས་
གོང་ས་རྒྱལ་དབང་ཚུལ་ཁྲིམས་རྒྱ་མཚོ་མཆོག་སྐུ་ཁམས་ཅུང་མི་བདེ་བའི་ཚུལ་
བསྟན་པ་ན། ལྷ་དང་བླ་མར་ལུང་བརྟགས་ཀྱིས་སྨན་དང་ཞབས་རིམ་རྒྱ་ཆེར་
སྨིན་སྒྲུབ་བྱས་ཀྱང་མ་ཕན་པའི་ཚུལ་གྱིས་མཐར་ལོ་དེའི་བོད་ཟླ་དགུ་པའི་ཚེས་
གཅིག་ཉིན་གཟིམ་ཆུང་ཕུན་ཚོགས་འདོད་འཁྱིལ་དུ་ཤིང་གི་ཁྲིའུ་ཁར་བྱམས་
པའི་བཞུགས་སྟངས་ཀྱིས་ཞལ་འཛུམ་པའི་རྣམ་པ་མཛད་བཞིན་པའི་ངང་སྐུ་
མྱ་ངན་ལས་འདས་པའི་ཚུལ་བསྟན་ཏོ། ། སྐུ་གདུང་རིན་པོ་ཆེ་རྩེ་ཕོ་བྲང་པོ་ཏ་
ལའི་གསེར་གདུང་ཁམས་གསུམ་རྒྱན་མཆོག་ཅེས་པའི་ནང་དུ་བཞུགས་སུ་གསོལ་
ཏེ་མཆོད་སྡོང་འཛམ་གླིང་རྒྱན་གཅིག་གི་གཡོན་ངོས་སུ་བཞུགས་པ་དེའོ། །
དེ་ལྟར་རྒྱལ་དབང་སྐུ་ཕྲེང་བཅུ་པ་ཚུལ་ཁྲིམས་རྒྱ་མཚོ་མཆོག་གི་རྣམ་
པར་ཐར་པ་ཆ་ཙམ་བརྗོད་ཟིན་ཏོ། །
༡༡༽ རྒྱལ་དབང་སྐུ་ཕྲེང་བཅུ་གཅིག་པ་མཁས་གྲུབ་རྒྱ་མཚོ།
རྒྱལ་དབང་སྐུ་ཕྲེང་བཅུ་གཅིག་པ་མཁས་གྲུབ་རྒྱ་མཚོ་མཆོག་ནི། སྔོན་
བོད་ཀྱི་རྒྱལ་པོ་སྲོང་བཙན་སྒམ་པོའི་བློན་ཆེན་མགར་སྟོང་བཙན་རྒྱ་ནག་ནས་
ཐབས་མཁས་དུ་མའི་རིག་འཕྲུལ་གྱིས་ཐར་པའི་གནས། མགཱར་ཐར་ཞེས་
གྲགས་པའི་ཡུལ་ལ་དགེ་བཅུའི་དཔལ་རྒྱས་པའི་འཛིན་མའི་ཆར་ཀླུ་བདུད་ཟིལ་
102

རབ་བྱེད་སོ་དྲུག་པ།
གནོན་གྱི་གཙུག་ལག་ཁང་དུ་རྒྱལ་མཆོག་བདུན་པ་ཆེན་པོས་ཁྲིམས་ལྡན་དགེ་
འདུན་གྱི་སྡེ་བཙུགས་པའི་དགོན་སྡེའི་ཉེ་འདབས་ཀྱི་མན་ཆོད་དཀོན་བརྩེགས་
གཤིས་ཚང་ཞེས་པའི་ཁྱིམ་དུ། ཡབ་ཡུམ་གཉིས་ཀ་རིགས་རུས་གཙང་ཞིང་
མཆོག་གསུམ་ལ་གུས་ཤིང་ལས་འབྲས་ཚུལ་བཞིན་དུ་སྲུང་བའི་ཡ་རབས་ཀྱི་
རང་བཞིན་དང་ལྡན་པའི་ཡབ་ཚེ་དབང་དོན་གྲུབ་དང་། ཡུམ་གཡུང་དྲུང་བུ་
ཁྲིད་ཅེས་བྱ་བ་གཉིས་ཀྱི་སྲས་སུ་རབ་བྱུང་བཅུ་བཞི་པའི་ས་ཁྱི། ཕྱི་ལོ་ ༡༨༣༨
ལོའི་བོད་ཟླ་དགུ་པའི་ཚེས་གཅིག་ཉིན་དགེ་ལེགས་ཀྱི་ལྟས་དང་བཅས་སྐུ་བལྟམས།
དགུང་ལོ་བཞི་པ་ལྕགས་གླང་། ཕྱི་ལོ་ ༡༨༤༡ ལོར་ཡ་མཚན་འཁྲུངས་
རྟགས་ཅན་གྱི་འོས་སྤྲུལ་གསུམ་གསེར་བུམ་དཀྲུག་འདོན་གྱི་ཆེད་ལྷ་སར་གདན་
དྲངས་པ་ལྟར། མགར་ཐར་ནས་ཕེབས་ཏེ་ལོ་དེའི་ཟླ་བ་ལྔ་པའི་ནང་བདེ་ཆེན་
གསང་སྔགས་མཁར་དུ་ཕེབས། དེ་གར་ཀུན་གཟིགས་པཎ་ཆེན་རིན་པོ་ཆེ་དང་།
རྒྱལ་ཚབ་ནོ་མིན་ཧན། གདན་ས་གསུམ་གྱི་བླ་སྤྲུལ་ལས་སྣེ། བཀའི་བློན་
ཆེན་སོགས་ཕེབས་ནས་སྐུ་གོང་མ་རིམ་བྱོན་གྱི་ཐུགས་དམ་རྟེན་མཆོག་དང་།
སྐུའི་ཉེར་སྤྱད་སོགས་ངོ་འདྲ་གཉིས་རེ་བཤམས་ནས་འདེམ་དུ་བཅུག་པ་ལ་རྗེ་
འདིས་གཅིག་ཀྱང་མ་ནོར་བར་ངོས་འཛིན་མཛད། དེ་ནས་ལོ་དེའི་ཟླ་བ་ལྔ་
པའི་ཚེས་ཉེར་བཞིའི་ཉིན་པོ་ཏ་ལར་གསེར་བུམ་དཀྲུག་པ་ལས་ཁྱེའུ་དམ་པ་འདིའི་
མཚན་བྱོན་པས་རྒྱལ་དབང་སྐུ་ཕྲེང་བཅུ་པ་ཆེན་པོའི་ཡང་སྲིད་འཁྲུལ་མེད་སྤྲུལ་
པའི་སྐུ་རིན་པོ་ཆེར་ངོས་འཛིན་ཐག་བཅད་མཛད། །
ཟླ་བ་དྲུག་པའི་ཚེས་འགོར་བདེ་ཆེན་ནས་གོང་ཐང་གཙུག་ལག་ཁང་
དུ་གདན་དྲངས་ཤིང་། དྲུག་པའི་ཚེས་བཞིའི་དུས་ཆེན་དགེ་བའི་ཉིན། ཀུན་
103

ཆོས་འབྱུང་ཀུན་བཏུས།
གཟིགས་པཎ་ཆེན་བསྟན་པའི་ཉི་མ་མཆོག་གིས་ཡང་སྲིད་མཆོག་སྤྲུལ་རིན་
པོ་ཆེའི་དབུ་སྐྱེས་གཙུག་ཕུད་བཞེས་ནས་ངག་དབང་བསྐལ་བཟང་བསྟན་པའི་
སྒྲོན་མེ་མཁས་གྲུབ་རྒྱ་མཚོ་དཔལ་བཟང་པོ་ཞེས་པའི་མཚན་སྙན་གྱི་སྒྲ་
དབྱངས་བསྒྲགས།
དེ་ཉིན་གུང་ཐང་ནས་རི་རྒྱ་བསམ་གཏན་གླིང་དུ་གདན་དྲངས་ནས་
གནས་དེར་ཟླ་བ་བཅུ་ཙམ་ལ་བཞུགས། དགུང་ལོ་ལྔ་པར་ཕེབས་པ་ཆུ་སྟག
ཕྱི་ལོ་ ༡༨༤༢ ལོའི་བོད་ཟླ་བཞི་པའི་ཚེས་བཅུ་བཞིའི་ཉིན་ཡང་སྲིད་མཆོག་
སྤྲུལ་རིན་པོ་ཆེ་རི་རྒྱ་བསམ་གཏན་གླིང་ནས་བླ་ཆེན་དཔོན་རིགས་སོགས་ནས་
སྔ་སྲོལ་བཞིན་ཆིབས་བསྒྱུར་ཆེན་མོའི་ཕེབས་བསུ་རྒྱ་ཆེན་པོ་དང་བཅས་འདོད་
རྒུ་ཐང་གི་བཞུགས་སྒར་དུ་ཞག་བཞུགས་གནང་། ཚེས་བཅོ་ལྔའི་ཉིན་གྱི་སྔ་
དྲོའི་ཆར་རྩེ་ཕོ་བྲང་ཆེན་པོ་པོ་ཏ་ལའི་སྐུ་འཕྲེང་གོང་མ་རྣམས་ཀྱི་གསེར་ཁྲིར་
ཞབས་ཀྱི་པད་མོ་རྣམ་པར་བཀོད་དེ། རྒྱལ་ཚབ་ནོ་མིན་ཧན་དང་། ལྕང་སྐྱ་
རིན་པོ་ཆེ་ནས་མཇལ་དར་ཕུལ། དེ་ནས་བླ་སྤྲུལ་དཔོན་རིགས་སོགས་ཀྱིས་
མཇལ་ཕྱག་དང་། དཀར་སྤྲོ་སྟོན་ཆེན་གྱི་མཛད་སྒོ་རྒྱས་པར་མཛད།
རྒྱལ་དབང་མཆོག་དགུང་ལོ་དགུ་པར་ཕེབས་པ་མེ་རྟ། ཕྱི་ལོ་ ༡༨༤༦
ལོའི་བོད་ཟླ་བཞི་པའི་ཚེས་བདུན་ཉིན་ཀུན་གཟིགས་པན་ཆེན་རིན་པོ་ཆེ་བསྟན་
པའི་ཉི་མ་མཆོག་གིས་མཁན་པོ་མཛད་དེ་གཙུག་ལག་ཁང་གི་ཇོ་བོ་ཤཱཀྱ་མུ་ནེའི་
དྲུང་དུ་རབ་བྱུང་གི་སྡོམ་པ་བཞེས་པར་མཛད། དགུང་ལོ་བཅོ་ལྔ་བཞེས་པ་
ཆུ་བྱི། ཕྱི་ལོ་ ༡༨༥༢ ལོ་དང་། དགུང་ལོ་བཅུ་དྲུག་ལ་ཕེབས་པ་ཆུ་གླང་།
ཕྱི་ལོ་ ༡༨༥༣ ལོ་བཅས་ལོ་གཉིས་ཀྱི་རིང་རྒྱལ་དབང་མཆོག་གིས་གདན་
104

རབ་བྱེད་སོ་དྲུག་པ།
ས་ཆེན་པོ་གསུམ་དུ་གསན་བསམ་དབུ་འཛུགས་ཀྱི་སྔ་སྲོལ་བཞིན་གྲྭ་སྐོར་མཛད་
ཅིང་། དད་ལྡན་སེར་སྐྱ་སྟོང་ཕྲག་མང་པོ་ལ་ཕྱག་དབང་དང་བཀའ་ཆོས་གནང་།
ལོ་དང་པོར་འབྲོག་རི་བོ་དགའ་ལྡན་རྣམ་པར་རྒྱལ་བའི་གླིང་ནས་ཆོས་
འཁོར་རྒྱལ་དང་། བསམ་ཡས་གཙུག་ལག་ཁང་སོགས་དང་། ལྷོ་ཁ་སོགས་
སུ་གནས་གཟིགས་ལ་ཕེབས་ཤིང་། ས་གནས་དེ་དང་དེའི་དད་ལྡན་སེར་སྐྱ་
རྣམས་ཀྱི་འདོད་མོས་ལྟར་མཇལ་ཁ་སོགས་གནང་བས་ཚིམས་པར་མཛད། ལོ་
ཕྱི་མའི་དུས་ཀུན་གཟིགས་པཎ་ཆེན་བསྟན་པའི་ཉི་མ་མཆོག་དགུང་ལོ་བདུན་
ཅུར་ཕེབས་པའི་ཐོག་དགོངས་པ་ཆོས་དབྱིངས་སུ་ཐིམ་པའི་ཚུལ་བསྟན་པའི་
དགོངས་རྫོགས་སུ་ཐུགས་སྨོན་རྒྱ་ཆེན་པོས་དགེ་བའི་མཆོད་སྤྲིན་གནད་དུ་སྨིན་
པར་མཛད། དགུང་ལོ་བཅོ་བརྒྱད་ལ་ཕེབས་པ་རབ་བྱུང་བཅུ་བཞི་པའི་ཤིང་
ཡོས། ཕྱི་ལོ་ ༡༨༥༥ ལོའི་བོད་ཟླ་དང་པོའི་ཡར་ངོའི་དཀར་ཕྱོགས་ཀྱི་
རྒྱལ་བ་གསུམ་པའི་ཚེས་བཅུ་གསུམ་རྒྱལ་ཕུར་འཛོམས་པའི་འགྲུབ་སྦྱོར་དགེ་
ལེགས་ཀྱི་ཉིན་༧གོང་ས་ལྷ་མིའི་རྣམ་འདྲེན་རྒྱལ་དབང་ཕྱག་ན་པདྨོ་མཆོག་སྐུ་
ངོས་ཀྱིས་བོད་ཀྱི་ཆོས་སྲིད་ལུགས་གཉིས་ཀྱི་ཐུགས་འགན་ལེགས་པར་བཞེས་
ཏེ་རྒྱལ་ཁྲིམས་ཆོས་ལྟར་སྐྱོང་བཞིན་བཞུགས་ནའང་། གངས་ལྗོངས་འགྲོ་
བའི་བསོད་ནམས་ཀྱིས་མ་ཐེག་པས་ལོ་འདིའི་ཧོར་ཟླ་བཅུ་གཉིས་པའི་ཚེས་ཉེར་
ལྔའི་ཐོ་རངས་སྟག་གི་དུས་ཕོ་བྲང་པོ་ཏ་ལར་གཟིགས་སྐུའི་བཀོད་པ་ཆོས་དབྱིངས་
སུ་ཐིམ་པའི་ཚུལ་བསྟན་ཏོ། ། སྐུ་གདུང་རིན་པོ་ཆེ་ཕོ་བྲང་པོ་ཏ་ལའི་གསེར་
གདུང་ཕན་བདེའི་འོད་འབར་དུ་བཞུགས་སོ། །
དེ་ལྟར་རྒྱལ་དབང་སྐུ་འཕྲེང་བཅུ་གཅིག་པ་མཁས་གྲུབ་རྒྱ་མཚོ་མཆོག་
105

ཆོས་འབྱུང་ཀུན་བཏུས།
གི་རྣམ་པར་ཐར་པ་ཆ་ཙམ་བརྗོད་ཟིན་ཏོ། །
༡༢༽ རྒྱལ་དབང་སྐུ་ཕྲེང་བཅུ་གཉིས་པ་འཕྲིན་ལས་རྒྱ་མཚོ།
རྒྱལ་དབང་སྐུ་འཕྲེང་བཅུ་གཉིས་པ་འཕྲིན་ལས་རྒྱ་མཚོ་མཆོག་ནི།
རིགས་རུས་མངོན་པར་གཙང་ཞིང་ཡ་རབས་ཀྱི་རང་བཞིན་དང་ལྡན་པའི་ཡབ་
ཕུན་ཚོགས་ཚེ་དབང་དང་། ཡུམ་ཚེ་དབང་གཡུ་སྒྲོན་ཞེས་འབོད་པ། གང་
དུ་འཁྲུངས་པའི་ཡུལ་ནི། གངས་ལྗོངས་སའི་ལྟེ་བ་དབུ་རུ་ལྷོ་ཕྱོགས་དང་འདབས་
འབྲེལ་འོལ་དགའ་རྫོང་ཕྱིའི་ཉེ་འདབས་ཀྱི་འབག་འབྲོག་ཉང་ཚང་ཞེས་གྲགས་
པའི་ཁྱིམ་དུ་ཡབ་ཡུམ་དེ་གཉིས་ཀྱི་སྲས་སུ་དགེ་ལེགས་ཀྱི་ལྟས་དུ་མ་དང་བཅས་
རབ་བྱུང་བཅུ་བཞི་པའི་མེ་འབྲུག ཕྱི་ལོ་ ༡༨༥༦ ལོའི་ཧོར་ཟླ་བཅུ་གཉིས་
པའི་དགའ་བ་དང་པོའི་གཟའ་ཟླ་བ། རྒྱུ་སྐར་ཆུ་སྨད་འཕྲོད་སྦྱོར་ཕུན་སུམ་
ཚོགས་པའི་ཉིན་ཐོ་རངས་སྟག་གི་དུས་སུ་ཡུམ་ལ་ཟུག་རྔུ་དང་བྲལ་བའི་ངང་
ཞབས་རྡོ་རྗེ་དཀྱིལ་ཀྲུང་མཛད་ཅིང་། ཕྱག་གཉིས་མཉམ་བཞག་དང་བཅས་
པའི་ཚུལ་གྱིས་སྐུ་བདེ་བར་བལྟམས། དེ་ནས་མེ་སྦྲུལ། ཕྱི་ལོ་ ༡༨༥༧ ལོའི་
བོད་ཟླ་བཅུ་པའི་ནང་ངོ་མཚར་བའི་འཁྲུངས་རྟགས་ཅན་གྱི་ཁྱེའུ་གསུམ་ལྷ་སར་
གདན་དྲངས། ཟླ་བ་བཅུ་པའི་ཚེས་བདུན་ཉིན། ནོར་གླིང་སྐལ་བཟང་ཕོ་བྲང་
དུ་གདན་འདྲེན་ཞུས་ཏེ། བླ་ཆེན་དཔོན་ཆེན་སོགས་ལྷན་དུ་འཛོམས་པའི་སར་
རྒྱལ་དབང་སྐུ་འཕྲེང་རིམ་བྱོན་གྱི་ཐུགས་དམ་གྱི་རྟེན་གཙོ་རྗེ་ཙོང་ཁ་པའི་སྣང་
བརྙན་བཀྲ་ཤིས་དོ་ཁ་མ་དང་། སྐུ་གོང་མའི་ཕྱག་ཕྲེང་དང་། རྡོར་དྲིལ་སོགས་
རེ་རེའི་དབྱིབས་དང་མདོག་འདྲ་བ་བཅས་བཤམས་ནས་ཁྱེའུ་དམ་པ་གསུམ་
པོ་རེ་རེ་ལ་ངོས་འཛིན་བྱེད་དུ་བཅུག་པ་ན་འོལ་དགའི་ཡུལ་དུ་འཁྲུངས་པའི་ཁྱེའུ་
106

རབ་བྱེད་སོ་དྲུག་པ།
འདིས་གཅིག་ཀྱང་མ་ནོར་བར་ངོས་ལེགས་པར་བཟུང་། ས་རྟ། ཕྱི་ལོ་ ༡༨༥༨
ལོའི་བོད་ཟླ་དང་པོའི་ཚེས་གཉིས་ཉིན་གསེར་བུམ་རིན་པོ་ཆེ་ལྷ་སའི་གཙུག་ལག་
ཁང་ནས་རྩེ་ཕོ་བྲང་གི་ས་གསུམ་རྣམ་རྒྱལ་དུ་གདན་དྲངས་ཏེ། ཡོངས་འཛིན་
ཕུར་ལྕོག་སྤྲུལ་སྐུ་སོགས་བླ་སྤྲུལ་གཙོ་ཆེ་བ་རྣམས་དང་། རྣམ་རྒྱལ་གྲྭ་ཚང་
བཅས་ནས་ཉིན་བཅུ་གཅིག་གི་རིང་བུམ་སྒྲུབ་ལེགས་པར་མཛད། ཚེས་བཅུ་
གསུམ་ཉིན་གསེར་བུམ་དཀྲུགས་པ་ལས་འོལ་དགའ་བསྟན་འཛིན་འགྱུར་མེད་
ཀྱི་མཚན་ཐོན་པས་ཁྱེའུ་དེ་རྒྱལ་དབང་ཕྱག་ན་པདྨོའི་ཡང་སྲིད་འཁྲུལ་མེད་དུ་
ངོས་འཛིན་ཐུགས་གཏན་འཁེལ།
སྐབས་དེར་པཎ་ཆེན་སྐུ་ཕྲེང་བརྒྱད་པ་དགུང་ལོ་ལྔ་ཙམ་ལས་མི་ཕེབས་
པ་ཆུང་ཆེ་བའི་དབང་གིས་ཟླ་དེའི་ཚེས་བཅོ་ལྔའི་ཉིན་སྲིད་སྐྱོང་རྭ་སྒྲེང་གིས་མཆོག་
སྤྲུལ་རིན་པོ་ཆེའི་དབུ་སྐྱེས་གཙུག་ཕུད་བཞེས་ནས་མཚན་ལ་ངག་དབང་བློ་བཟང་
བསྟན་པའི་རྒྱལ་མཚན་འཕྲིན་ལས་རྒྱ་མཚོ་ཞེས་གསོལ།
ཡང་སྲིད་མཆོག་སྤྲུལ་རིན་པོ་ཆེ་དགུང་ལོ་ལྔ་པར་ལྕགས་སྤྲེལ། ཕྱི་
ལོ་ ༡༨༦༠ ལོའི་བོད་ཟླ་བདུན་པའི་ཚེས་གསུམ་ཉིན། ཕོ་བྲང་ཆེན་པོ་པོ་ཏ་
ལའི་མི་འཇིགས་སེང་ཆེན་བརྒྱད་ཀྱིས་བཏེགས་པའི་གསེར་གྱི་ཁྲི་འཕང་མཐོན་
པོར་གངས་ཅན་བསྟན་འགྲོའི་དཔལ་དུ་མཆོག་སྤྲུལ་རིན་པོ་ཆེའི་ཞབས་ཀྱི་པད་
མོ་རྣམ་པར་བཀོད། དགུང་ལོ་བདུན་བཞེས་པ་ཆུ་ཁྱི། ཕྱི་ལོ་ ༡༨༦༢ ལོའི་
བོད་ཟླ་གཉིས་པའི་ནང་རྒྱལ་དབང་རིན་པོ་ཆེས་ཆོས་སྲིད་ལུགས་གཉིས་ཀྱི་ཐུགས་
འགན་བཞེས་དགོས་བྱུང་སྟབས། ཁོང་སྐུ་ན་ཤིན་ཏུ་ཆུང་བས་ཕྱག་རོགས་
ལ་བཀའ་ཟུར་བཤད་སྒྲ་དབང་ཕྱུག་རྒྱལ་པོ་སྲིད་སྐྱོང་དུ་བསྐོ་བཞག་མཛད། །
107

ཆོས་འབྱུང་ཀུན་བཏུས།
རྒྱལ་དབང་མཆོག་དགུང་ལོ་དགུ་བཞེས་པ་ཤིང་བྱི། ཕྱི་ལོ་ ༡༨༦༤
ལོའི་བོད་ཟླ་བཞི་པའི་ཚེས་བཅུ་གསུམ་ཉིན་ལྷ་ལྡན་གཙུག་ལག་ཁང་གི་ཇོ་བོ་ཤཱཀྱ་
མུ་ནེའི་སྤྱན་སྔར་ཡོངས་འཛིན་རིན་པོ་ཆེ་དགའ་ལྡན་ཁྲི་རབས་དོན་དྲུག་པ་ཟུར་
བ་སྡེ་དྲུག་སྐུ་འཕྲེང་དང་པོ་བློ་བཟང་མཁྱེན་རབ་དབང་ཕྱུག་གིས་མཁན་པོ་མཛད་
པའི་དྲུང་དུ་རབ་བྱུང་གི་སྡོམ་པ་བཞེས་ཏེ་མཁན་རིན་པོ་ཆེའི་མཚན་ཟུར་མཁྱེན་
རབ་བསྣན་པས་རྒྱལ་དབང་ཡང་སྲིད་མཆོག་སྤྲུལ་རིན་པོ་ཆེའི་མཚན་ལ་རྗེ་བཙུན་
ངག་དབང་བློ་བཟང་བསྟན་པའི་རྒྱལ་མཚན་མཁྱེན་རབ་འཕྲིན་ལས་རྒྱ་མཚོ་
དཔལ་བཟང་པོ་ཞེས་གསོལ།
ལོ་དེའི་ཟླ་བ་བརྒྱད་པའི་ཚེས་ཉེར་ལྔའི་ཉིན་བཀའ་ཟུར་བཤད་སྒྲ་དབང་
ཕྱུག་རྒྱལ་པོས་སྲིད་འགན་ལོ་འཁོར་གཉིས་ཙམ་ཁུར་མཐར་སྐུ་གཤེགས་སྟབས།
རྒྱལ་དབང་ཕྱག་ན་པདྨོ་དགུང་ལོ་བཅུ་པ་ཤིང་གླང་། ཕྱི་ལོ་ ༡༨༦༥ ལོའི་
བོད་ཟླ་གཉིས་པའི་ཚེས་བདུན་ཉིན་ཡོངས་འཛིན་ཁྲི་ཟུར་རིན་པོ་ཆེས་༧གོང་
ས་མཆོག་གི་སྲིད་ཀྱི་ལས་དོན་ཕྱག་རོགས་ཀྱི་ཐུགས་འགན་བཞེས་དགོས་བྱུང་།
དགུང་ལོ་བཅུ་གསུམ་བཞེས་པ་ས་འབྲུག ཕྱི་ལོ་ ༡༨༦༨ ལོར་ཆོ་འཕྲུལ་
སྨོན་ལམ་ཆེན་མོའི་ཚོགས་མགོན་དུ་ཕེབས། དེ་ནས་བཟུང་ཚོགས་ཕེབས་གནང་
བའི་དབུ་ཚུགས། བསྡུས་གྲྭ་བློ་རྟགས་དོན་བདུན་ཅུ་སོགས་ལ་གསན་བསམ་
མཛད། ལོ་ཕྱི་མའི་ནང་གསན་བཞེས་ལེགས་པར་གྲུབ་ནས་ཕར་ཕྱིན་གྱི་གཞུང་
ལ་ཐོས་བསམ་གྱི་རྒྱུན་བསྐྱངས། དགུང་ལོ་བཅོ་ལྔ་བཞེས་པ་ལྕགས་སྟག ཕྱི་
ལོ་ ༡༨༧༠ ལོར་སྨོན་ལམ་གྱི་ཚོགས་མགོན་དུ་ཕེབས་ཏེ་གསུང་ཆོས་གནང་།
ཟླ་བ་གསུམ་པའི་ནང་ས་བཅུད་བུམ་སྒྲུབ་ཚུགས། དེ་ནས་གདན་ས་ཆེན་པོ་
108

རབ་བྱེད་སོ་དྲུག་པ།
དཔལ་ལྡན་འབྲས་སྤུངས་དང་། སེ་ར་ཐེག་ཆེན་གླིང་སོ་སོར་ཕེབས་ཏེ་སྔ་སྲོལ་
ལྟར་གྲྭ་སྐོར་དམ་བཞེས་སུ་ཆིབས་བསྒྱུར་གྱི་མཛད་པ་ཀུན་གྲུབ་ནས་ཕྱིར་རྩེ་
ཕོ་བྲང་དུ་ཕེབས། དགུང་ལོ་བཅོ་བརྒྱད་ལ་ཕེབས་པ་ཆུ་བྱ། ཕྱི་ལོ་ ༡༨༧༣
ལོའི་བོད་ཟླ་གཉིས་པའི་ཚེས་བཅུ་བཞིའི་ཉིན་ལུགས་གཉིས་ཀྱི་ཐུགས་འགན་
ཡོངས་སུ་བཞེས། དགུང་ལོ་བཅུ་དགུར་སོན་པ་ཤིང་ཁྱི། ཕྱི་ལོ་ ༡༨༧༩
ལོར་ྋགོང་ས་རྒྱལ་བའི་དབང་པོ་མཆོག་སྔ་སྲོལ་བཞིན་གདན་ས་ཆེན་པོ་དགའ་
ལྡན་རྣམ་པར་རྒྱལ་བའི་གླིང་དུ་གྲྭ་སྐོར་དམ་བཅར་ཕེབས་པ་དང་། དེ་ནས་
ཆོས་འཁོར་རྒྱལ་སོགས་ལྷོ་ཁ་ཁུལ་གྱི་གནས་གཟིགས་ལ་ཕེབས་ཏེ། ས་གནས་
དེ་དང་དེའི་དད་ལྡན་སེར་སྐྱ་ཀུན་ལ་ཡིད་ཀྱི་རེ་འདོད་བཞིན་ཆོས་འབྲེལ་དུ་ཆོས་
གསུངས། དེ་ནས་ཕྱིར་ཕོ་བྲང་པོ་ཏ་ལར་ཕེབས། །
ལོ་འདིར་ཁལ་ཁ་རྗེ་བཙུན་དམ་པའི་ཡང་སྲིད་བསྟན་འཛིན་དབང་ཕྱུག་
ལ་རྒྱལ་དབང་མཆོག་ནས་དགེ་ཚུལ་གྱི་སྡོམ་པ་བསྩལ། ཁལ་ཁའི་ཁུ་རལ་མཁན་
པོ་དང་། ཏཱ་བླ་མ་སོགས་ལ་གནང་རྟེན་ཡང་བསྩལ། མཐར་དགུང་ལོ་ཉི་
ཤུར་ཕེབས་པ་རབ་བྱུང་བཅོ་ལྔ་པའི་ཤིང་ཕག ཕྱི་ལོ་ ༡༨༧༥ ལོའི་བོད་ཟླ་
དང་པོའི་ཚེས་དྲུག་ཉིན་ལྷ་ལྡན་སྨོན་ལམ་ཆེན་མོའི་ཚོགས་མགོན་དུ་ཕེབས་ཏེ་
གསུང་ཆོས་མདོར་བསྡུས་ཤིག་གསུངས། གཉིས་པའི་ཚོགས་མཆོད་སེར་
སྦྲེང་ལ་ཐུགས་ཞིབ་བསྐྱངས་རྗེས། རྟེན་རྣམས་ལ་ཐུགས་སྨོན་དང་སྙན་ཤལ་
ཕུལ། ཇོ་བོའི་སྤྱན་སྔར་མཆོད་འབུལ་ཞལ་འདོན་དང་བཟང་སྤྱོད་སྨོན་ལམ་
སོགས་གསུངས། དཔལ་ལྕོག་ཡང་སྟེང་ནས་ཕོ་བྲང་ལྡེབ་ཆེན་དུ་གོས་སྐུ་བཤམས་
པར་རྒྱང་གཟིགས་ཀྱིས་ཐུགས་སྨོན་ཡུན་རིང་དུ་མཛད། ལོ་དེའི་ཟླ་བ་གསུམ་
109

ཆོས་འབྱུང་ཀུན་བཏུས།
པའི་ཚེས་ཉི་ཤུའི་ཉིན་རྩེ་ཕོ་བྲང་གི་གཟིམ་ཆུང་ཉི་འོད་ཀྱི་བཞུགས་ཁྲི་ཆེན་མོའི་
སྐུ་མདུན་དུ་བདེ་སྟན་ཐོག་སྐུ་བཞུགས་ཏེ་དགོངས་པ་ཆོས་དབྱིངས་སུ་ཐིམ་པའི་
ཚུལ་བསྟན་ཏོ། ། སྐུ་གདུང་རིན་པོ་ཆེ་པོ་ཏ་ལའི་གསེར་གདུང་ཚེ་སྦྱིན་འོད་འབར་
དུ་བཞུགས་སོ། །
དེ་ལྟར་རྒྱལ་དབང་སྐུ་འཕྲེང་བཅུ་གཉིས་པ་འཕྲིན་ལས་རྒྱ་མཚོ་མཆོག་
གི་རྣམ་པར་ཐར་པ་ཆ་ཙམ་བརྗོད་ཟིན་ཏོ། ། །
༡༣༽ རྒྱལ་དབང་སྐུ་ཕྲེང་བཅུ་གསུམ་པ་ཐུབ་བསྟན་རྒྱ་མཚོ།
རྒྱལ་དབང་སྐུ་འཕྲེང་བཅུ་གསུམ་པ་ཐུབ་བསྟན་རྒྱ་མཚོ་མཆོག་ནི། རི་
བོ་ཤན་ཏིའི་ཉེ་འདབས་ཤར་ཕྱོགས་དྭགས་སྨད་ཁུལ་གྱི་གླང་གླིང་ལྷ་པ་ཞེས་པའི་
རི་བོ་གླང་ཆེན་འགྱིངས་པ་ལྟ་བུའི་མདུན་དུ། གླང་མདུན་ཞེས་གྲགས་པའི་ཞིང་
པ་ཞིག་གི་ཁྱིམ་དུ་ཡབ་ཀུན་དགའ་རིན་ཆེན་དང་། ཡུམ་བློ་བཟང་སྒྲོལ་མ་ཞེས་
ཡབ་ཡུམ་གཉིས་ཀ་རིགས་རུས་གཙང་ཞིང་། མཆོག་གསུམ་ལ་གུས་ཤིང་མཆོད་
པར་བརྩོན་པ། ལས་འབྲས་བླང་དོར་ལ་གནས་ཤིང་ཡ་རབས་ཀྱི་སྤྱོད་པ་དང་
དགེ་བའི་སེམས་དང་ལྡན་པ་དེ་གཉིས་ཀྱི་སྲས་སུ་དགེ་ལེགས་ཀྱི་རྨི་ལྟས་དང་
རྨད་བྱུང་རྟེན་འབྲེལ་དུ་མ་དང་བཅས། རབ་བྱུང་བཅོ་ལྔ་པའི་མེ་བྱི། ཕྱི་
ལོ་ ༡༨༧༦ ལོའི་བོད་ཟླ་ལྔ་པའི་ཚེས་ལྔའི་ཞོགས་ཀ་ཉི་འོད་རི་རྩེར་ཤར་བ་
དང་དུས་མཉམ་དུ་ཁྱེའུ་ངོ་མཚར་བ་དཔྲལ་བའི་དབྱེས་ཆེ་ཞིང་བཞིན་རས་ལེགས་
པའི་མཚན་བཟང་དང་ལྡན་པ་ཞིག་སྐུ་འཁྲུངས། མཚན་བློ་བཟང་ཐབས་མཁས་
རྒྱ་མཚོ་ཞེས་གསོལ། སྐབས་དེར་སྐུ་གོང་མ་ཞིང་དུ་གཤེགས་ནས་ལོ་གཅིག་
ལྷག་ཙམ་སོང་མཚམས་སུ་ཡང་སྲིད་རིན་པོ་ཆེ་ཡུལ་ཕྱོགས་གང་དུ་འཚོལ་དགོས་
110

རབ་བྱེད་སོ་དྲུག་པ།
མིན་སོགས་སྔ་སྲོལ་དུ་ལྷ་དང་བླ་མའི་ལུང་བརྟག་བཞིན་འཚོལ་དགོས་སྟབས།
པཎ་ཆེན་སྐུ་འཕྲེང་བརྒྱད་པ་བསྟན་པའི་དབང་ཕྱུག་དང་། བསྟན་སྲུང་ཆེན་
པོ་གནས་སྐྱོང་རྡོ་རྗེ་དྲག་ལྡན་སོགས་ཆོས་སྐྱོང་ཁག་མང་པོས་ལུང་བསྟན་ཕེབས་
པ་གཅིག་མཐུན་དུ། ཡང་སྲིད་རིན་པོ་ཆེ་ལྷ་སའི་ཤར་ལྷོའི་མཚམས་སུ་སྐུ་
བལྟམས་ཟིན་ཞེས་ལུང་བསྟན་གསལ་བོ་བྱུང་བས། རྒྱལ་ཚབ་རྟ་ཚག་དང་
བཀའ་ཤག་གི་བཀའ་ལྟར་དཔོན་རིགས་དང་བླ་མ་ལས་སྣེ་མང་པོ་ཁག་བགོས་
ཀྱིས་ཡང་སྲིད་འཚོལ་དུ་ཕེབས་པ་ན། དྭགས་པོ་གླང་མདུན་དུ་ཁྱེའུ་ཡ་མཚན་
པ་ཞིག་འཁྲུངས་པའི་ཚུལ་ཐོས་པས། རྒྱུད་སྟོད་མཁན་ཟུར་བློ་བཟང་དར་རྒྱས་
ཆོག་གྲྭ་བཅས་ཆོས་འཁོར་རྒྱལ་དུ་ལྷ་མོའི་བླ་མཚོར་བརྟག་ཅིང་གཟིགས་པ་དང་།
མཚོ་ནང་ནས་ཡུལ་ཕྱོགས་དང་། འཁྲུངས་གནས་ཀྱི་ཁང་པ་བཅས་ཤིན་ཏུ་
གསལ་བར་གཟིགས་པ་དང་། འཁྲུངས་ཡུལ་དུ་ཕེབས་ཏེ། ཡབ་ཡུམ་གཉིས་
ལ་ཁྱེའུ་འཁྲུངས་རྟགས་སུ་ངོ་མཚར་བའི་དགེ་ལེགས་ཀྱི་མཚན་མ་ཇི་ལྟར་བྱུང་
བའི་ཚུལ་སོགས་དྲིས་པ་ལ་དཔྱད་པ་ན་ཕལ་ཆེར་ཡང་སྲིད་འཁྲུལ་མེད་དུ་ངེས་
ནའང་། རྒྱལ་ཚབ་དང་། བཀའ་ཤག་ལ་རྒྱུ་མཚན་སྙན་ཞུ་ཕུལ་བ་ན། དེ་
འཕྲལ་པཎ་ཆེན་སྐུ་ཕྲེང་བརྒྱད་པ་བསྟན་པའི་དབང་ཕྱུག་དང་། རྒྱབ་ཚབ་ཀུན་
གླིང་རྟ་ཚག་ཐུང་ཞན་ཧོ་ཐོག་ཐུ་ངག་དབང་དཔལ་ལྡན། གདན་ས་ཆེན་པོ་བཞི།
གཞུང་ཞབས་སེར་སྐྱ་དཔོན་རིགས་ཡོངས་ཀྱི་བློ་སེམས་གཅིག་མཐུན་གྱིས་གླང་
། ཡབ་
མདུན་དུ་འཁྲུངས་པའི་ཁྱེའུ་དམ་པ་འདི་ལྷ་དང་བླ་མའི་ལུང་གིས་ཟིན་ཚུལ
། ལྷ་མོའི་བླ་མཚོར་
ཡུམ་གཉིས་ལ་དགེ་མཚན་གྱི་ལྟས་མང་དུ་བྱུང་ལུགས
ཡུལ་ཕྱོགས་དང་། འཁྲུངས་གནས་འཆར་ཚུལ། ཐ་གྲུ་ཡངས་པོའི་ཁྱོན་
111

ཆོས་འབྱུང་ཀུན་བཏུས།
ཀུན་ཏུ་རྒྱལ་དབང་མཆོག་གི་ཡང་སྲིད་རྩོད་མེད་དུ་གྲུབ་པ་སོགས་སྒོ་གང་ནས་
བརྟག་ཅིང་དཔྱད་པ་ན་དམིགས་བསལ་གསེར་བུམ་དཀྲུགས་མི་དགོས་པར་རྒྱལ་
དབང་ཕྱག་ན་པདྨོ་སྐུ་འཕྲེང་བཅུ་གཉིས་པའི་ཡང་སྲིད་འཁྲུལ་མེད་དུ་ངོས་འཛིན་
ཐུགས་ཐག་བཅད།
དགུང་ལོ་གཉིས་ལ་ཕེབས་པ་མེ་གླང་། ཕྱི་ལོ་ ༡༨༧༧ ལོའི་ཟླ་བཅུ་
པའི་ཚེས་ཉི་ཤུའི་གཟའ་སྐར་འཕྲོད་སྦྱོར་བཟང་པོའི་ཉིན་གསོལ་གཟིམ་མཆོད་
གསུམ། བཀའ་བློན་གཡུ་ཐོག་པ་ལྷ་དབང་རྡོ་རྗེ། ཐའི་ཇི་མདའ་དཔོན་སོགས་
སེར་སྐྱ་དཔོན་རིགས་ལྔ་བཅུ་ཙམ་ཡང་སྲིད་མཆོག་སྤྲུལ་རིན་པོ་ཆེ་གདན་ཞུར་
བསྐྱོད་དེ་འཁྲུངས་གཞིས་དྭགས་པོ་གླང་མདུན་དུ་འབྱོར་འཕྲལ། ཡབ་ཡུམ་
གཉིས་ལ་གསེར་དངུལ་དར་གོས་སོགས་ཀྱི་ལེགས་སྐྱེས་ཕུལ། །
འཁྲུངས་གཞིས་ནས་ཀྱང་མཆོག་སྤྲུལ་གདན་ཞུ་བ་རྣམས་ལ་ཡུལ་སྲོལ་
བཞིན་ཕེབས་བསུ་ཞབས་ཏོག་གང་ལེགས་བྱས། དེ་ནས་ལོ་དེའི་ཟླ་བ་བཅུ་གཅིག་
པའི་ཚེས་གཅིག་ཉིན་ཡང་སྲིད་མཆོག་སྤྲུལ་རིན་པོ་ཆེ་ཡབ་ཡུམ་སྐུ་འཁོར་བཅས་
འཁྲུངས་གཞིས་ནས་དངོས་སུ་ཆིབས་ཁ་བསྒྱུར་ཏེ། བཀའ་བློན་གཡུ་ཐོག་པ་
སོགས་དཔོན་རིགས་མང་པོའི་ཆིབས་ཞབས་པ་རྣམས་ཀྱི་དབུས་སུ་ཡང་སྲིད་
མཆོག་སྤྲུལ་རིན་པོ་ཆེ་ཕེབས་བྱམས་སུ་བཞུགས་པ་ལ། གར་རོལ་བ་དང་།
རྟ་དར་དང་། སྲིད་པ་ཧོའི་ཕྱག་རྒྱ་འཛིན་པ་རྣམས་ཀྱིས་མདུན་བསུས་ཏེ་ཕེབས་
པའི་ལམ་བར་ཀུན་ཏུ་ལྷ་སྡེ་མི་སྡེ་རྣམས་ཀྱིས་ཕེབས་བསངས་དང་། ཆོས་བྱེད་
དགེ་འདུན་པ་དག་གིས་ཀྱང་གདུགས་དང་རྒྱལ་མཚན་བ་དན་སོགས་མཆོད་རྫས་
སྣ་ཚོགས་པ་ཐོགས་ཤིང་རྔ་དང་རོལ་མོ་དུང་དང་གླིང་བུའི་སྒྲ་སྙན་སོགས་ཀྱིས་
112

རབ་བྱེད་སོ་དྲུག་པ།
མཆོད་པས་མདུན་བསུས་ཏེ། ལོ་ཟླ་དེའི་ཚེས་བཅུ་བཞིའི་ཉིན་ལྷ་སའི་ཤར་་
ངོས་ཀྱི་ཚལ་གུང་ཐང་དུ་ཕེབས་ནས་བཞུགས།
རྒྱལ་དབང་མཆོག་སྤྲུལ་རིན་པོ་ཆེ་དགུང་ལོ་གསུམ་བཞེས་པ་ས་སྟག་
ཕྱི་ལོ་ ༡༨༧༨ ལོའི་བོད་ཟླ་དང་པོའི་ཚེས་བཞིའི་ཉིན་གཞུང་ནས་གདན་ཞུས་
ལྟར་པཎ་ཆེན་བསྟན་པའི་དབང་ཕྱུག་མཆོག་དང་། རྒྱལ་ཚབ་རྟ་ཚག་ངག་
དབང་དཔལ་ལྡན། ཡོངས་འཛིན་ཕུར་ལྕོག་བློ་བཟང་ཚུལ་ཁྲིམས་བྱམས་པ་
རྒྱ་མཚོ་སོགས་ཆིབས་ཐོག་ནས་ཚལ་གུང་ཐང་དུ་ཕེབས། ཟླ་བ་དང་པོའི་ཚེས་
བཅུ་གཅིག་ཉིན་ཡང་སྲིད་མཆོག་སྤྲུལ་རིན་པོ་ཆེའི་དབུ་སྐྱེས་གཙུག་ཕུད་མ་
གཏོགས་མཐོན་མཐིང་དབུ་སྐྱེས་བསིལ་ཞིང་། ཁྱིམ་པའི་གོས་རྣམས་དོར་ཏེ་
རབ་བྱུང་ངུར་སྨྲིག་གི་གོས་བཟང་སྐུ་ལ་གསོལ་བར་མཛད།
དེ་རྗེས་གཟིམ་ཆུང་ཉི་འོད་དུ་རྟེན་བྱིན་རླབས་ཅན་མཐའ་ཡས་པ་
བཞུགས་པའི་སྤྱན་སྔར་ཀུན་གཟིགས་པཎ་ཆེན་སྐུ་ཕྲེང་བརྒྱད་པ་བསྟན་པའི་དབང་
ཕྱུག་མཆོག་གིས་མཆོག་སྤྲུལ་རིན་པོ་ཆེའི་དབུ་སྐྲའི་གཙུག་ཕུད་བཞེས་ཏེ། མཚན་
ལ་རྗེ་བཙུན་ངག་དབང་བློ་བཟང་ཐུབ་བསྟན་རྒྱ་མཚོ་འཇིགས་བྲལ་དབང་ཕྱུག་
ཕྱོགས་ལས་རྣམ་པར་རྒྱལ་བའི་སྡེ་དཔལ་བཟང་པོ་ཞེས་མཚན་སྙན་ཆོས་དུང་
དཀར་པོའི་དབྱངས་སྙན་ཕྱོགས་ཀུན་ཏུ་བསྒྲགས། །
ཟླ་དེའི་ཚེས་བཅོ་བརྒྱད་ཉིན་རྒྱལ་དབང་ཡང་སྲིད་མཆོག་སྤྲུལ་རིན་པོ་
ཆེ་བླ་སྤྲུལ་དཔོན་རིགས་སེར་སྐྱ་སྐུ་འཁོར་བཅས་གུང་ཐང་གཙུག་ལག་ཁང་
ནས་ཆིབས་ཁ་བསྒྱུར་ཏེ། ལྷ་སའི་སྐྱིད་ཆུའི་བྱང་ངོས་ཀྱི་དབེན་གནས་རི་རྒྱ་
བསམ་གཏན་གླིང་དུ་ཕེབས་ནས་ལོ་འཁོར་གཅིག་ཙམ་ལ་དེར་བཞུགས། ཡང་
113

ཆོས་འབྱུང་ཀུན་བཏུས།
སྲིད་མཆོག་སྤྲུལ་རིན་པོ་ཆེ་དགུང་ལོ་བཞི་པར་ཕེབས་པ་ས་ཡོས། ཕྱི་ལོ་ ༡༨༧༩
ལོའི་ཟླ་ལྔ་པར་གོང་མའི་ཕྱག་འཕྲིན་དང་། ལྷ་དར་སེར་བོ་གཅིག སྐུ་བརྙན་
གཅིག འཕྲེང་བ་གཅིག རྡོར་དྲིལ་བཅས་བསྐུར་བ་འདི་ལོའི་ཟླ་བ་དྲུག་པའི་
ཚེས་བཅུ་གསུམ་ཉིན་གྱི་གསེར་ཁྲི་མངའ་གསོལ་གྱི་རྟེན་འབྲེལ་དུ་ཕུལ། དེ་
ནས་ཟླ་བ་དྲུག་པའི་ཚེས་བཅུའི་ཉིན་རྒྱལ་ཚབ་སོགས་སེར་སྐྱ་དཔོན་རིགས་
ཆེ་གྲས་རྣམས་རི་རྒྱ་བསམ་གཏན་གླིང་དུ་ཡང་སྲིད་མཆོག་སྤྲུལ་རིན་པོ་ཆེ་
གདན་འདྲེན་དུ་ཕེབས།
ཚེས་བཅུ་གཉིས་ཉིན་མཆོག་སྤྲུལ་རིན་པོ་ཆེ་སེར་སྐྱ་དཔོན་རིགས་ཆེ་
གྲས་ཀྱི་འཁོར་གྱིས་བསྐོར་བའི་དབུས་སུ་རྒྱལ་དབང་མཆོག་གི་སྤྲུལ་པའི་སྐུ་
རིན་པོ་ཆེ་བྱམས་འདེགས་པ་བརྒྱད་ཀྱིས་བཏེགས་པའི་ཕེབས་བྱམས་སེར་བོའི་
ནང་དུ་བཞུགས་པ་རིམ་གྱིས་ཕེབས་ཏེ་སྒང་སྟོད་འདོད་རྒུ་ཐང་གི་བཀྲ་ཤིས་མངོན་
པར་ཉམས་དགའ་ཞེས་གྲགས་པའི་བཞུགས་སྒར་དུ་ཕེབས་ཏེ་མཇལ་གུར་ཆེན་
མོའི་ནང་དུ་ཕེབས་ནས་བཞུགས་ཁྲིར་ཞབས་སོར་འཁོད་པ་ན། རྒྱལ་ཚབ་རྟ་
ཚག་ངག་དབང་དཔལ་ལྡན་དང་། ཀུན་གཟིགས་པཎ་ཆེན་བསྟན་པའི་དབང་
ཕྱུག་གི་སྐུ་ཚབ། ཡོངས་འཛིན་ཕུར་ལྕོག་བློ་བཟང་ཚུལ་ཁྲིམས། དེ་མོ་ངག་
དབང་བློ་བཟང་འཕྲིན་ལས་རབ་རྒྱས་སོགས་བླ་སྤྲུལ་ཆེ་ཁག་རྣམས་དང་། ཤར་
བྱང་ཆོས་རྗེ་རྣམ་གཉིས། སེ་འབྲས་དགེ་གསུམ་དང་། རྒྱུད་གྲྭ་སྟོད་སྨད་ཀྱི་
སློབ་དཔོན། དྲུང་རིགས་སེར་སྐྱ། དཔོན་རིགས་མང་པོ། གླིང་ཁག རྨེ་རུ།
བཞི་སྡེ། ཁ་ཆེ། བལ་བོ། སྐྱ་དར་བ་སོགས་ནས་རང་རང་གི་གོ་གནས་
ལྟར་རིམ་པ་བཞིན་མཇལ་དར་ཕུལ་ཏེ་རྟེན་འབྲེལ་གྱི་མཛད་སྒོ་ཚུགས།
114

རབ་བྱེད་སོ་དྲུག་པ།
ཚེས་བཅུ་གསུམ་ཉིན་བཞུགས་སྒར་བཀྲ་ཤིས་མངོན་པར་ཉམས་དགའ་
ནས་༧གོང་ས་རྒྱལ་དབང་ཕྱག་ན་པད་མོའི་ཡང་སྲིད་མཆོག་གི་སྤྲུལ་པའི་སྐུ་
རིན་པོ་ཆེ་ཕེབས་བྱམས་ལ་བཞུགས་ཏེ་ཆིབས་བསྒྱུར་མཛད་པ་ལ་རྒྱལ་ཚབ།
ཡོངས་འཛིན། དགའ་ལྡན་ཁྲི་གདན་ཟུར། ཧོ་ཐོག་ཐུ་ཁག སྐྱེས་མཆོག་
སྤྲུལ་པའི་སྐུ་རིན་པོ་ཆེ་རྣམས་དང་། གུང་། ཞབས་པད། ཛ་སག ནང་མ་
མཁན་སྡེ། དྲུང་སེར་སྐྱ། ཆིབས་ཞབས་བཅས་འཁོར་ཚོགས་རྒྱ་མཚོས་
བསྐོར་ཏེ་ཕེབས་པ་ན། ལྷ་སའི་ཉེ་འདབས་ཀྱི་གྲོང་སྡེ་གང་སར་བསངས་དང་
བདུག་སྤོས་ཀྱི་དྲི་བསུང་གིས་ཕྱོགས་ཀུན་ཏུ་ཁྱབ་པ། ཕེབས་ལམ་ཀུན་ཏུ་དགེ་
ལེགས་དང་རྟེན་འབྲེལ་མཚོན་པའི་རི་མོ་སྣ་ཚོགས་ས་ཐིག་དཀར་པོས་མཛེས་
པར་བྲིས་པ། གྲུ་འཛིན་གཉིས་པའི་ཕོ་བྲང་པོ་ཏ་ལ་དང་། ར་ས་འཕྲུལ་སྣང་
གི་གཙུག་ལག་ཁང་སོགས་ཀྱི་ཡང་སྟེང་དུ་གདུགས་དང་། རྒྱལ་མཚན། བ་
དན། བཀྲ་ཤིས་ཁྲ་རིང་སོགས་ཀྱིས་ལེགས་པར་བརྒྱན་པ། རྔ་དང་རོལ་མོ།
སིལ་སྙན། དུང་དང་གླིང་བུ་སོགས་སྒྲ་སྙན་སྣ་ཚོགས་པའི་སྒྲ་དབྱངས་སྒྲོག་
པ་དང་ཆབས་ཅིག་ཕེབས་པས་སྨོན་གྲོང་ཟམ་པ་བརྒྱུད་ཤར་སྐྱ་རེངས་ནས་བོད་
རྒྱ་དམག་དཔུང་རུ་བསྒྲིགས་ཏེ་སྤོས་འདྲེན་གྱིས་མདུན་བསུས་ནས་ལྷ་ལྡན་གཙུག་
ལག་ཁང་གི་གསུང་ཆོས་རྭ་བར་ཕེབས་སྐབས་གནས་སྐྱོང་ཆོས་སྐྱོང་འོད་ལྡན་
དཀར་པོ་ལྷ་རང་བབས་ཀྱིས་བསུ་བར་བཅར།
དེ་ནས་སྔ་སྲོལ་བཞིན་ལྷ་ལྡན་གཙུག་ལག་ཁང་དུ་ཇོ་བོ་ཤཱཀྱ་མུ་ནེ་དང་།
འཕགས་པ་རང་བྱུང་ལྔ་ལྡན། དཔལ་ལྡན་ལྷ་མོ། སྲོང་བཙན་སྒམ་པོའི་སྐུ་
བརྙན་སོགས་རྟེན་གསུམ་ཁག་ལ་མཆོད་མཇལ་དང་སྙན་ཤལ་ཕུལ་བར་མཛད།
115

ཆོས་འབྱུང་ཀུན་བཏུས།
དེ་ནས་རྩེ་ཕོ་བྲང་དུ་ཕེབས་ནས་གཟིམ་ཆུང་ཉི་འོད་འགག་བརྒྱུད་ཕེབས་ཏེ་འཕགས་
པ་ལོ་ཀེ་ཤྭ་རའི་སྣང་བརྙན་སོགས་ལ་སྐུ་ཕྱག་འཚལ་ཞིང་། སྙན་ཤལ་འབུལ་
བར་མཛད། ལོ་ཟླ་དེའི་ཚེས་བཅུ་བཞིའི་ཉིན་རྩེ་ཕོ་བྲང་ཆེན་པོ་པོ་ཏ་ལའི་ཚོམས་
ཆེན་སྲིད་ཞིའི་ཕུན་ཚོགས་སུ་འཇིགས་བྲལ་སེང་ཆེན་དཀར་མོ་བརྒྱད་ཀྱིས་
བཏེགས་པའི་གསེར་གྱི་ཁྲི་འཕང་མཐོན་པོར་༧གོང་ས་རྒྱལ་དབང་ཕྱག་ན་པདྨོ་
ཐུབ་བསྟན་རྒྱ་མཚོའི་ཞབས་ཀྱི་པད་མོ་རྣམ་པར་བཀོད་དེ་ཆོལ་གསུམ་བོད་
འབངས་ཡོངས་ཀྱི་མགོན་དུ་བཞུགས་པ་དགའ་སྟོན་གྱི་དཔལ་ལ་རོལ།
རྒྱལ་དབང་ཐུབ་བསྟན་རྒྱ་མཚོ་མཆོག་དགུང་ལོ་ལྔ་བཞེས་པ་ལྕགས་
འབྲུག ཕྱི་ལོ་ ༡༨༨༠ ལོའི་བོད་ཟླ་དྲུག་པའི་ཚེས་ཉེར་གསུམ་ཉིན་རྒྱལ་
ཚབ་རྟ་ཚག་ངག་དབང་དཔལ་ལྡན་ཆོས་ཀྱི་རྒྱལ་མཚན་དང་། ཕུར་ལྕོག་ཞབས་
དྲུང་བློ་བཟང་ཚུལ་ཁྲིམས་བྱམས་པ་རྣམ་གཉིས་ལ་རིམ་པ་བཞིན་རྒྱལ་དབང་
ཐུབ་བསྟན་རྒྱ་མཚོའི་ཡོངས་འཛིན་བགྲེས་གཞོན་གྱི་གོ་གནས་ཕུལ། དེ་ནས་
རྒྱལ་དབང་མཆོག་དགུང་ལོ་བདུན་ལ་ཕེབས་པ་ཆུ་རྟ། ཕྱི་ལོ་ ༡༨༨༢ ལོའི་
བོད་ཟླ་དང་པོའི་ཚེས་བཅུ་གསུམ་ཉིན་རྒྱལ་ཚབ་ཡོངས་འཛིན་བགྲེས་པ་ངག་དབང་
དཔལ་ལྡན་ཆོས་ཀྱི་རྒྱལ་མཚན་གྱིས་མཁན་སློབ་སྦྲགས་མ་དང་། ཡོངས་འཛིན་
གཞོན་པ་ཕུར་ལྕོག་བློ་བཟང་ཚུལ་ཁྲིམས་བྱམས་པ་རྒྱ་མཚོས་དུས་བསྒོ་བ་མཛད།
དགའ་ལྡན་ཁྲི་རིན་པོ་ཆེ་སོགས་འོས་པའི་དགེ་འདུན་གྲངས་ཚང་གི་དབུས་སུ་
རབ་བྱུང་དང་དགེ་ཚུལ་གྱི་སྡོམ་པ་བཞེས། འདི་ལོའི་ཧོར་ཟླ་བདུན་པའི་ཚེས་
བཅོ་ལྔའི་ཉིན་པཎ་ཆེན་སྐུ་འཕྲེང་བརྒྱད་པ་བསྟན་པའི་དབང་ཕྱུག་སྐུ་གཤེགས།
ལོ་འདི་ནས་བཟུང་རྒྱལ་དབང་མཆོག་གིས་ཡི་གེའི་ཕྱི་མོ་ལྗགས་ཀློག་
116

རབ་བྱེད་སོ་དྲུག་པ།
དང་ཆོས་སྤྱོད་ཐུགས་འཛིན་སོགས་སློབ་གཉེར་གྱི་དབུ་ཚུགས། རྒྱལ་དབང་
མཆོག་དགུང་ལོ་དགུ་པར་ཕེབས་སྐབས་གཟིམ་དཔོན་མཁན་པོ་བར་ཞི་བ་ངག་
དབང་དངོས་གྲུབ་བསྟེན་ནས་ཕྱག་བྲིས་སྦྱངས་མཐར་ཕྱིན་པར་མཛད། སོག་
པོའི་འགྲུལ་བ་སོགས་ཕྱོགས་ཡོང་དད་ལྡན་རྣམས་ལ་ཕྱག་དབང་དང་བྱིན་སྲུང་
བསྩལ་ཅིང་། དགའ་ལྡན་ལྷ་བརྒྱ་མ་དང་། དམིགས་བརྩེ་མ། རིགས་གསུམ་
མགོན་པོའི་གཟུངས་ཀྱི་ལྗགས་ལུང་གནང་ཞིང་། རྗེ་རང་ཉིད་ཀྱིས་ཀྱང་ཉིན་
བཞིན་ཡོངས་འཛིན་རྣམ་གཉིས་རེས་མོས་ཀྱིས་གདན་དྲངས་ཏེ་ཐུགས་འཛིན་
ཕྱག་དཔེ་ལྗགས་ཁྲིད། གདན་སའི་ཆོས་སྤྱོད་ཀྱི་རིགས་གང་བཞུགས་པ་དག་
གི་ལུང་གསན་པ་སོགས་ཀྱིས་དུས་འདའ་བར་མཛད། །
དགུང་ལོ་བཅུ་གཅིག་ལ་ཕེབས་པ་མེ་ཁྱི། ཕྱི་ལོ་ ༡༨༨༦ ལོའི་ཧོར་
ཟླ་དང་པོའི་ཚེས་བརྒྱད་ཉིན་ཡོངས་འཛིན་བྱམས་པའི་མཚན་ཅན་གྱི་ཞལ་སྔ་
ནས་༧གོང་ས་རྒྱལ་བའི་དབང་པོ་མཆོག་གིས་རྟ་ཚེ་ཟུང་འབྲེལ་གྱི་བཀའ་དབང་
གསན། ཡང་ལོ་ཟླ་དེའི་ཚེས་ཉེར་བཞིའི་དམར་ཕྱོགས་ཀྱི་མཁའ་འགྲོ་འདུ་
བའི་དུས་ཆེན་ལ་ཡོངས་འཛིན་དམ་པ་ཕུར་ལྕོག་བློ་བཟང་ཚུལ་ཁྲིམས་བྱམས་
པ་རྒྱ་མཚོའི་ཞལ་སྔ་ནས་བཅོམ་ལྡན་འདས་དཔལ་རྡོ་རྗེ་འཇིགས་མཛད་དཔའ་
བོ་གཅིག་པའི་དབང་ཆེན་གསན་པ་ལ་བརྒྱུད་ལྡན་དམ་པའི་ཕྱག་བཞེས་བཞིན་
དབང་བརྡ་འཕྲོད་ངེས་སུ་བསྩལ་པ་ན། རྒྱལ་དབང་མཆོག་གིས་ཀྱང་དབང་
དོན་རེ་རེ་བཞིན་སྤྱན་དམིགས་མ་གཡེང་བར་ནན་གྱིས་ལེགས་པར་གསན་པས་
སྐུ་བཞིའི་ས་བོན་རྣམ་པར་དག་པ་ཐེབས་ཏེ་རིག་པ་འཛིན་པ་རྣམས་ཀྱི་གཙོ་བོར་
གྱུར་ཅིང་། དེ་ནས་བཟུང་ལྷག་པའི་ལྷ་དེ་ཉིད་ཡི་དམ་གྱི་མཆོག་ཏུ་བཟུང་སྟེ་
117

ཆོས་འབྱུང་ཀུན་བཏུས།
སྒྲུབ་ཐབས་ཀྱི་ཆོ་ག་ཆག་མེད་དུ་ཞལ་འདོན་མཛད་ཅིང་། དམ་ཚིག་དང་སྡོམ་
པའི་རྣམ་གཞག་མཁྱེན་པར་མཛད་ནས་ཚུལ་བཞིན་དུ་བསྲུང་བ་ལས་མི་འདའ་བར་
གྱུར། དེས་མཚོན་པའི་གསང་ཆེན་རྒྱུད་སྡེ་རྒྱ་མཚོའི་ཆོ་ག་ཕྱག་ལེན། དབང་
དང་མན་ངག་ཁྲིད་སོགས་ལ་རིམ་གྱིས་གསན་བསམ་ཉམས་བཞེས་ཀྱི་བདུད་རྩི་
བཟང་པོའི་དཔལ་གྱིས་ཐུགས་ཀྱི་བུམ་བཟང་ཡོངས་སུ་གཏམས་པར་མཛད།
དེ་ཡང་རྒྱལ་དབང་ཐམས་ཅད་མཁྱེན་པའི་གསུང་ལས་འདི་ལྟར་འབྱུང་
སྟེ༑ དེས་ན་ཐར་པ་དང་ཐམས་ཅད་མཁྱེན་པར་བགྲོད་པའི་ལམ་གྱི་རིམ་པ་
རྣམས་དགེ་བའི་བཤེས་གཉེན་ལ་བརྟེན་ནས་གཞན་ཐོབ་དང་། རང་ཉིད་ཀྱིས་
ལུང་དང་རིགས་པས་དཔྱད་དེ་རང་སྟོབས་ཀྱིས་ངེས་པར་བྱས། དེ་ལྟར་ཐོས་
བསམ་གྱིས་སྒྲོ་འདོགས་ལེགས་པར་ཆོད་པའི་དོན་དེ་ཉིད་རང་རྒྱུད་ལ་སྦྱར་ཏེ་
ཉམས་སུ་ལེན་པ་ལ་ཞུགས་ན་ཐོས་པ་ཇི་ལྟར་མང་པས་ཐོས་བྱུང་གི་ཤེས་རབ་
སྟོབས་ཆེ། དེ་ཇི་ལྟར་མང་པ་ལྟར་བསམ་པ་དང་བསམ་བྱུང་མང་། དེ་ཅི་
ཙམ་མང་པ་ཙམ་གྱིས་སྒོམ་པའི་ཉམས་ལེན་མང་། དེ་ཅི་ཙམ་མང་པས་སྐྱོན་
ཟད་པ་དང་ཡོན་ཏན་སྐྱེ་བ་མང་ལ་སྟོབས་ཆེ་བས་ལམ་གྱི་བགྲོད་པ་མྱུར་ཞིང་
ས་ཆོད་ཆེ་བ་ཡིན།
དེ་ལྟར་ཤེས་བྱ་རིག་པའི་གནས་ལྔས་བསྡུས་པའི་རྒྱལ་བའི་ལེགས་པར་
བཤད་པ་ཇི་རྙེད་པ་ཐོས་བསམ་གྱིས་གཏན་ལ་ཕབ་པ་དེ་རྣམས་རང་གིས་ས་ལམ་
བགྲོད་པ་དང་། འགའ་ཞིག་གཞན་རྗེས་སུ་འཛིན་པའི་ཕྱིར་ཡང་དགོས་པས་
ན༑ གསུང་རབ་ཐམས་ཅད་ལས་ཚིག་གཅིག་ཀྱང་འདོར་རྒྱུ་མེད་པར་གཅིག་
གྲོགས་སུ་གཅིག་སོང་ནས་རང་འཚང་རྒྱ་བའི་ཆ་རྐྱེན་དུ་གྲུ་བཞི་ལམ་གྱིས་
118

རབ་བྱེད་སོ་དྲུག་པ།
འཁྱེར་ཤེས་པ་མཉམ་མེད་ཇོ་བོ་ཡབ་སྲས་དང་། རྗེ་ཐམས་ཅད་མཁྱེན་
པ་ཡབ་སྲས་ཀྱི་བཀའ་སྲོལ་བྱང་ཆུབ་ལམ་གྱི་རིམ་པའི་ཉམས་ལེན་དུ་གཞོལ་
ཞིང་འབབ་པས་དེ་ལ་སྨོན་ལམ་ཚུན་ཆད་ཀྱིས་བག་ཆགས་ཅི་ཐེབས་ལ་འབད་
དགོས། ཞེས་གསུངས། །
ཡང་རྒྱལ་དབང་རང་ཉིད་ཀྱིས་མཛད་པའི་ཡོངས་འཛིན་གོང་མའི་རྣམ་
ཐར་ལས་སྡོམ་ཚིག་ལྟ་བུ་འདི་ལྟར་གསུངས་ཏེ། བདག་ཉིད་ལའང་ཉིན་ཞག་
ཕྲུགས་རེ་བཞིན་སྒོ་གསུམ་དོན་ལྡན་གྱི་གནས་ལ་ངང་གིས་སྦྱོར་བའི་འཁོར་ལོ་
གསུམ་གྱི་བྱ་གཞག་ལེགས་སློབ་ངོས། དབྱངས་གསལ་གྱི་ཕྱི་མོའི་བརྡ་སྤྲོད་
ནས་བཟུང་ཆོས་སྤྱོད་ཁག་དང་། གཞུང་ཆེན་རྩ་བ་ལྔའི་འཛིན་སྐྱོར། བསྡུས་
ཚད་རིགས་ལམ་གྱི་རྣམ་གཞག རྣམ་འགྲེལ་རྩ་བཤད་ཀྱི་གཞུང་དོན་སློབ་ཁྲིད་
བསྐྱངས་པ་རྣམས་མེ་ཁྱི་ཟླ་བ་དྲུག་པའི་ཚེས་བཅུ་གཉིས་ནས་ནོར་གླིང་དབུ་
གཡབས་སུ་ཆོས་རྭ་ཚུགས་གནང་གི་མཚན་ཞབས་སྔར་ཡོད་སེར་སྨད་བློ་བཟང་
བསོད་ནམས་དང་། དགའ་ཤར་བཟང་པོ་ཕུན་ཚོགས་བཅས་དང་མཉམ་པོར་
བརྒལ་བརྟག་གི་རྩོད་གྲྭ་ཆག་མེད་འཛུགས་གནང་། ཞེས་སོགས་གསུངས།
དེས་ན་ཤེས་བྱ་རིག་པའི་གནས་ལྔས་བསྡུས་པའི་རྒྱལ་བའི་ལེགས་བཤད་
ཇི་སྙེད་པ་ཐོས་བསམ་གྱིས་གཏན་ལ་ཕབ་པ་མཐའ་དག་རྒྱུད་ཉམས་ལེན་དུ་འཁྱེར་
བའི་ཚུལ་དང་། སྐུ་ན་ཕྲ་མོ་འདི་འདྲ་བའི་དུས་ནས་མཁས་ཚུལ་ལེགས་པར་
བཞེས་པའི་ཚུལ་འདི་ཟློག་མེད་དད་གུས་ཀྱི་གནས་སུ་ཤེས་པར་བྱའོ། །
ལོ་དེའི་བོད་ཟླ་བཞི་པའི་ཚེས་བརྒྱད་ཀྱི་ཉི་ནུབ་ཏུ་རྒྱལ་ཚབ་ཡོངས་འཛིན་
རྟ་ཚག་ངག་དབང་དཔལ་ལྡན་མཆོག་རྩེ་ཤར་བརྒྱུད་ཤོད་གཟིམ་ཆུང་དུ་སྐུ་
119

ཆོས་འབྱུང་ཀུན་བཏུས།
གཤེགས། དེ་དུས་རྒྱལ་དབང་མཆོག་སྐུའི་ན་ཚོད་ཕྲ་ཞིང་སློབ་གཉེར་ལ་ཐུགས་
བརྩོན་ཆེ་བས་ལོ་དེའི་བོད་ཟླ་དགུ་པའི་ཚེས་བཅུ་གསུམ་ནས་དེ་མོ་ཧོ་ཐོག་ཐུ་མཆོག་
ནས་གངས་ལྗོངས་སྲིད་ཕྱོགས་ཀྱི་ཐུགས་འགན་བཞེས། དེ་ནས་རྒྱལ་དབང་
མཆོག་དགུང་ལོ་བཅུ་གསུམ་བཞེས་པ་ས་བྱི། ཕྱི་ལོ་ ༡༨༨༨ ལོའི་བོད་ཟླ་
དང་པོའི་ཚེས་བཅུ་བཞིའི་གཟའ་སྐར་དགེ་ཞིང་ཤིས་པའི་ཉིན་ཀུན་གཟིགས་པཎ་
ཆེན་སྐུ་འཕྲེང་བརྒྱད་པའི་ཡང་སྲིད་དྭགས་གནས་དྭགས་ཧཱུཾ། ལ་མོ། ཐོབ་
རྒྱལ་བཅས་ཀྱི་ཁྱེའུ་ཡ་མཚན་པ་གསུམ་གྱི་མཚན་བྱང་དཀྲུགས་འདོན་མཛད་
དེ༑ ཡང་སྲིད་འཁྲུལ་མེད་ངོས་འཛིན་གྱི་ཆེད་ས་གསུམ་རྣམ་རྒྱལ་ད༧་གོང་
ས་མཆོད་ཡོན་དང་། བཀྲ་ཤིས་ལྷུན་པོའི་མི་སྣ། སེར་སྐྱ་མི་སྣ་ཆེ་ཁག་རྣམས་
གདན་འཛོམས་པའི་སར་གསེར་བུམ་ལན་གསུམ་དཀྲུགས་པར་དྭགས་་གྱི་
ཁྱེའུའི་མཚན་བྱང་འཕུར་ཏེ་ཐོན་པས་དེ་ཉིད་རྣམ་འདྲེན་འོད་སྣང་མགོན་པོའི་
སྒྱུ་འཕྲུལ་འཁྲུལ་མེད་དུ་ངོས་འཛིན་ཐུགས་ཐག་བཅད།
རྗེས་སུ་ཡང་༧གོང་ས་རྒྱལ་དབང་ཕྱག་ན་པདྨོའི་སྤྱན་སྔར་ཀུན་གཟིགས་
པཎ་ཆེན་མཆོག་གི་ཡང་སྲིད་མཆོག་སྤྲུལ་རིན་པོ་ཆེའི་མཐོན་མཐིང་དབུ་སྐྲའི་
གཙུག་ཕུད་བཞེས་ཤིང་། མཚན་རྗེ་བཙུན་བློ་བཟང་ཆོས་ཀྱི་ཉི་མ་དགེ་ལེགས་
རྣམ་རྒྱལ་ཞེས་གསོལ།
རྒྱལ་དབང་མཆོག་ལོ་དེར་གདན་ས་གསུམ་དུ་ཆོས་ཞུགས་མཛད་དེ་
གཙོ་བོ་མདོ་ཕྱོགས་གཞུང་ལུགས་རྒྱ་མཚོ་ལ་སློབ་གཉེར་གནང་། དགུང་ལོ་
ཉི་ཤུ་བཞེས་པ་ཤིང་ལུག ཕྱི་ལོ་ ༡༨༩༥ ལོའི་བོད་ཟླ་དང་པོའི་ཚེས་བཅུ་
གཅིག་ཉིན་ར་ས་འཕྲུལ་སྣང་གཙུག་ལག་ཁང་གི་ཇོ་བོ་ཤཱཀྱ་མུ་ནེའི་དྲུང་དུ།
120

རབ་བྱེད་སོ་དྲུག་པ།
ཡོངས་འཛིན་ཕུར་ལྕོག་བློ་བཟང་ཚུལ་ཁྲིམས་བྱམས་པ་རྒྱ་མཚོས་མཁན་སློབ་
སྦྲགས་མ། ཡོངས་འཛིན་བློ་བཟང་ལུང་རྟོགས་བསྟན་འཛིན་འཕྲིན་ལས་ཀྱིས་
གསང་སྟོན་པ། སྒྲུབ་ཁང་བློ་བཟང་ངག་དབང་བསྟན་འཛིན་རྒྱ་མཚོས་དུས་
བསྒོ་བ། ལས་ཀྱི་ཁ་སྐོང་ཁྲི་ཆེན་བློ་བཟང་ཚུལ་ཁྲིམས། ཤར་བྱང་ཆོས་རྗེ་
རྣམ་གཉིས་སོགས་དགེ་འདུན་བཅུ་ཕྲག་གཅིག་གི་དབུས་སུ་ཡོངས་རྫོགས་དགེ་
སློང་གི་སྡོམ་པ་བཞེས། ལོ་ཟླ་དེའི་ཚེས་བཅོ་ལྔའི་ཉིན་ཆོ་འཕྲུལ་སྨོན་ལམ་ཆེན་
མོའི་ཚོགས་མགོན་དུ་ཕེབས་ཏེ་གསུང་ཆོས་གནང་ཞིང་། སྨོན་ལམ་སོགས་
གསུངས། ལོ་དེའི་ཟླ་བ་བརྒྱད་པའི་དགེ་ཞིང་བཀྲ་ཤིས་པའི་ཚེས་བརྒྱད་ཉིན་
༧གོང་ས་ལྷ་མིའི་རྣམ་འདྲེན་རྒྱལ་དབང་མཆོག་གིས་གངས་ལྗོངས་ཆོས་སྲིད་
ལུགས་གཉིས་ཀྱི་ཐུགས་འགན་ཡོངས་སུ་བཞེས་པར་མཛད། དགུང་ལོ་ཉེར་
གསུམ་བཞེས་པ་ས་ཁྱི། ཕྱི་ལོ་ ༡༨༩༨ ལོར་གདན་ས་གསུམ་དུ་གཞུང་
ཆེན་བཀའ་པོད་ལྔའི་གྲྭ་སྐོར་མཛད་པས་སྙན་པའི་གྲགས་པ་ཕྱོགས་ཀུན་ཏུ་ཁྱབ།
རྒྱལ་དབང་མཆོག་དགུང་ལོ་ཉེར་བཞི་ལ་ཕེབས་པ་ས་ཕག ཕྱི་ལོ་ ༡༨༩༩
ལོའི་བོད་ཟླ་དང་པོའི་ཚེས་བཅུ་གསུམ་ཉིན་མདོ་སྔགས་གཞུང་ལུགས་རབ་
འབྱམས་ལ་སྦྱངས་པ་མཐར་ཕྱིན་པའི་འབྲས་རྟགས་སུ་ལྷ་ལྡན་གཙུག་ལག་ཁང་
དུ་དགེ་འདུན་འདུས་པ་ཁྲི་ཕྲག་བརྒལ་བའི་དབུས་སུ་ལྷ་རམས་དམ་བཅའ་ཆེན་
མོ་ལེགས་པར་འཇོག་གནང་མཛད་པས་གཞུང་ལུགས་ཀུན་ལ་མཁས་པའི་གྲགས་
པ་ཀུན་ནས་རྒྱས། དགུང་ལོ་ཉེར་ལྔ་བཞེས་པ་ལྕགས་བྱི། ཕྱི་ལོ་ ༡༩༠༠
ལོར་༧གོང་ས་ལྷ་མིའི་རྣམ་འདྲེན་མཆོག་ཆོས་འཁོར་རྒྱལ་དང་། ཁྲ་བསམ་
སོགས་ཀྱིས་གཙོས་ལྷོ་ཁུལ་དུ་གནས་མཇལ་ལ་ཕེབས་ཤིང་། གནས་དེ་དང་
121

ཆོས་འབྱུང་ཀུན་བཏུས།
དེའི་དད་ལྡན་སེར་སྐྱ་རྣམས་ལ་ཕྱག་དབང་གནང་ཞིང་ཕྱག་མདུད་བསྩལ་ནས་
ཆོས་འབྲེལ་གཟུངས་སྔགས་སོགས་གསུངས།
རྒྱལ་དབང་མཆོག་དགུང་ལོ་ཉེར་བདུན་བཞེས་པ་ཆུ་སྟག ཕྱི་ལོ་ ༡༩༠༢
ལོར་༧གོང་ས་རྒྱལ་བའི་དབང་པོས་མཁན་སློབ་སྦྲགས་མ་མཛད་དེ་པཎ་ཆེན་
སྐུ་ཕྲེང་དགུ་པ་བློ་བཟང་ཆོས་ཀྱི་ཉི་མ་མཆོག་ལ་དགེ་ཚུལ་གྱི་སྡོམ་པ་བསྩལ།
དགུང་ལོ་ཉེར་དགུ་ལ་ཕེབས་པ་ཤིང་འབྲུག ཕྱི་ལོ་ ༡༩༠༤ ལོའི་བོད་ཟླ་
དྲུག་པའི་ཚེས་བཅོ་ལྔའི་ཉིན་རྒྱལ་དབང་མཆོག་སྐུ་འཁོར་ཧྲག་བསྡུས་བཅས་
རྩེ་ཕོ་བྲང་ནས་རྒྱ་སོག་གི་ཡུལ་དུ་ཆིབས་ཁ་བསྒྱུར། ཕེབས་རིང་ལ་རྒྱལ་ཚབ་
ཏུ་དགའ་ལྡན་ཁྲི་རིན་པོ་ཆེ་བློ་བཟང་རྒྱལ་མཚན་བསྐོ་བཞག་མཛད།
དེ་ནས་རིམ་གྱིས་ཕེབས་ཏེ་ལོ་དེའི་བོད་ཟླ་བཅུ་པའི་ཚེས་ཉི་ཤུའི་ཉིན་
སོག་ཡུལ་གྱི་གྲོང་ཁྱེར་ཨུ་ལན་སྦ་ཐུར་ཞེས་པར་འབྱོར། སོག་ཁལ་ཁ། ཆ་
ཧར། སྦོ་རས་ཐུ། ཐོར་རྒོད་སོགས་ཡུལ་གྲུ་ཀུན་ཏུ་དབང་དང་། རྗེས་
གནང་། བཀའ་ཆོས་སོགས་ཀྱི་འགྲོ་རྣམས་སྨིན་པར་མཛད། དགེ་ཚུལ་
གྱི་སྡོམ་པ་བསྩལ་པའང་ཁྲི་ཕྲག་བརྒལ་བ་བྱུང་། ཞེས་བཤད། རྒྱལ་དབང་
མཆོག་དགུང་གྲངས་སུམ་ཅུར་ཕེབས་པ་ཤིང་སྦྲུལ། ཕྱི་ལོ་ ༡༩༠༥ ལོར་
ནང་སོག་ཏུ་བཞུགས་ནས་ཆོས་ཀྱི་འཁོར་ལོ་རྒྱ་ཆེར་བསྐོར་ཏེ་སྐལ་ལྡན་གདུལ་
བྱའི་ཚོགས་ཀྱི་རྒྱུད་སྨིན་པར་བྱས། དགུང་ལོ་སོ་གཅིག་བཞེས་པ་ཕྱི་
ལོ་ ༡༩༠༦ ལོའི་ཟླ་བཞི་པར་རྒྱལ་དབང་ཕྱག་ན་པདྨོ་སྐུ་འཁོར་དང་བཅས་
དཱ་ཁུ་རལ་ནས་གསེར་ཞལ་བསྒྱུར་ཏེ་རིམ་གྱིས་སྐུ་འབུམ་དུ་ཕེབས་ཏེ་ལོ་
གཉིས་ཙམ་གྱི་རིང་དེར་བཞུགས་ནས་སྐལ་ལྡན་གདུལ་བྱའི་ཚོགས་རྣམས་
122

རབ་བྱེད་སོ་དྲུག་པ།
ཟབ་རྒྱས་ཆོས་ཚུལ་རྒྱ་མཚོས་ཚིམས་པར་མཛད།
རྒྱལ་དབང་ཉིད་ཀྱིས་ཀྱང་བྱང་ཆུབ་ལམ་རིམ་ཆེན་མོ་སོགས་ཟབ་ཆོས་
དུ་མ་དང་། སྙན་ངག དབྱངས་ཅན་སྒྲ་མདོའི་ཐོག་ནས་མཚམས་སྦྱོར་ལྔ་
པ་སོགས་གསན་བཞེས་རྒྱ་ཆེར་མཛད། དགོན་པའི་བཅའ་ཡིག་བརྩམ་པར་
མཛད། སྐུ་འབུམ་ནས་རྒྱ་ནག་རི་བོ་རྩེ་ལྔར་གནས་མཇལ་དུ་ཕེབས། ཚུལ་
དེ་འཇར་མན་དང་། ཨུ་རུ་སུ། ཉི་ཧོང་སོགས་ཀྱིས་ཐོས་པས་གནས་དེར་
རྒྱལ་དབང་མཆོག་ལ་མཇལ་ཁར་བཅར། དགུང་ལོ་སོ་གསུམ་ལ་ཕེབས་པ་
ས་སྤྲེལ། ཕྱི་ལོ་ ༡༩༠༨ ལོའི་བོད་ཟླ་བདུན་པར་རྒྱལ་དབང་མཆོག་པེ་ཅིན་
དུ་གདན་ཞུས་ལྟར་རྒྱ་ནག་རི་བོ་རྩེ་ལྔ་ནས་ཆིབས་ཞལ་བསྒྱུར་ཏེ་ཕེབས་པས་ཟླ་
བ་བརྒྱད་པའི་ཚེས་གསུམ་ཉིན་པེ་ཅིན་དུ་འབྱོར། ལོ་དེའི་ཟླ་བཅུ་པའི་ཚེས་
ཉེར་བརྒྱད་ཉིན་པེ་ཅིན་ནས་བོད་ཕྱོགས་སུ་ཆིབས་ཁ་བསྒྱུར་ཏེ་རིམ་གྱིས་ཕེབས།
༧གོང་ས་མཆོག་དགུང་ལོ་སོ་ལྔ་བཞེས་པ་ས་བྱི། ཕྱི་ལོ་ ༡༩༠༩ ལོར་ལྷ་
སར་འབྱོར། དགུང་ལོ་སོ་དྲུག་པ་ལྕགས་ཁྱི་ཕྱི་ལོ་ ༡༩༡༠ ལོའི་བོད་ཟླ་དང་
པོའི་ནང་རྒྱལ་དབང་མཆོག་ནས་དགའ་ལྡན་ཁྲི་འཛིན་ཚེ་སྨོན་གླིང་ཧོ་ཐོག་ཐུ་སྲིད་
སྐྱོང་ལས་ཚབ་ཏུ་བསྐོ་བཞག་མཛད་དེ། ཁོང་རྒྱ་གར་ལ་གནས་མཇལ་དུ་ཕེབས་
ནས། དེར་ལོ་གཉིས་ལ་བཞུགས་ནས་ཆུ་བྱི། ཕྱི་ལོ་ ༡༩༡༣ ལོར་བོད་དུ་
གསེར་ཞལ་བསྒྱུར། །
དེ་ནས་བོད་ཀྱི་ཤོག་དངུལ་ཊམ་ལྔ་བཅུ་དང་། ཊམ་ཉེར་ལྔ་སོགས་
དང་། ཟངས་ཊམ་བཅུ་སྒོར་དཔར་འགྲེམས་གནང་བ་མ་ཟད། གསེར་ཊམ་
ཡང་དཔར་འདེབས་མཛད། དགུང་ལོ་སོ་བརྒྱད་བཞེས་པ་ཆུ་གླང་། ཕྱི་
123

ཆོས་འབྱུང་ཀུན་བཏུས།
ལོ་ ༡༩༡༣ ལོར་སྦྲག་ཟམ་དང་། དར་ཁང་འཛུགས་པ་དང་ཆབས་ཅིག་
སྦྲག་འཛིན་ཁ་གང་། སྐར་ལྔ་། སྐར་ཕྱེད་བརྒྱད། ཞོ་གང་། ཊམ་གཅིག
ཊམ་གཉིས། ཊམ་བཞི་སོགས་འདོན་འགྲེམས་དང་། ཕག་རི་ནས་རྒྱལ་
རྩེ་བརྒྱུད་ལྷ་ས་དང་། དེ་ནས་ཀོང་པོ་རྒྱ་མདའ་བར་ཡིག་སྐྱེལ་ཏར་གཏོང་
གི་ལམ་ཚུགས། ལོ་དེར་ས་གཏེར་འཚོལ་ཞིབ་དང་། གློག་ལས་སྦྲག་ཏར་
སོགས་ཀྱི་ཤེས་བྱ་སྦྱོང་མི་བོད་ཕྲུག་བཞི་དབྱིན་ཇིའི་ལོན་ཀྲོན་དུ་སློབ་གཉེར་
ལ་ཆེད་གཏོང་གནང་།
ལོ་དེར་རྒྱལ་དབང་མཆོག་ནས་བོད་རྒྱ་ཁྱབ་ཡོངས་ལ་རིས་མེད་དགོན་
སྡེ་མཆིས་སོ་ཅོག་གི་མཆོད་རྒྱུན་མི་ཉམས་གོང་འཕེལ་དང་། གཙུག་ལག་ཁང་
ཉམས་གསོ་གཅེས་སྤྲས། དགེ་འདུན་གྱི་སྡེ་རྣམས་ཀྱིས་འདུལ་ཁྲིམས་ནན་
སྲུང་ཐོག་མདོ་སྔགས་ཀྱི་རིག་གཞུང་སློབ་སྦྱོང་གཟབ་ནན་དགོས་པ། མཁན་
པོ་བླ་སྤྲུལ་སོགས་ཀྱི་ཤེས་ཡོན་ཞིབ་བཤེར། བུ་ཚས་ཕ་མར་བཀུར་སྟི། སྣེ་
མོ་ལས་འཛིན་མཆིས་སོ་ཅོག་ནས་ཁྲལ་བསྡུ་དང་། ཁྲིམས་གནོན་གྱི་བྱེད་སྒོ་
ཅི་མཆིས་དྲང་བོས་གཞུང་བསྲང་དགོས་རྒྱུ་ལས། ཆབ་འབངས་སྡུག་མནར་
བརྡབ་གསིག་གིས་ཆགས་ཐབས་བྲལ་བ་དང་། ལེ་ཐོགས་ཕྲན་བུར་བསྙད་དེ་
ཁང་ས་གཞུང་ལེན་སོགས་ཀྱི་བྱ་ངན་དེ་རིགས་མིང་ཙམ་མེད་པ་དགོས་རྒྱུ།
གཡོག་རིགས་རྒན་རྒོན་ཐ་ཉེས་གཏོང་མི་ཆོག་པ། ལམ་འཁེལ་རྫོང་
ཁག་གི་རྟ་ཁལ་མི་སོགས་ཀྱི་ཁྲལ་རིགས་ཆག་ཡང་གཏོང་བ། སྤྱི་ས་རི་ཀླུང་
བེད་མེད་སྟོང་ལུས་ཅི་ཡོད་ལ་ཁྱིམ་པ་ཉམས་ཅན་རྩོལ་ལྡན་ནས་ས་ཞིང་འདུལ་
བ་དང་། སྦྱར་ལྕང་སྐྱེ་ཚེར་ཡན་གྱི་ཕན་བདེ་སྤེལ་བའི་འདེབས་འཁོལ་གང་
124

རབ་བྱེད་སོ་དྲུག་པ།
ཐུབ་བྱེད་པར་གཞུང་སྒེར་ཆོས་བཅས་སུས་ཀྱང་བཀག་འགོག་ནམ་ཡང་མི་ཆོག་
ཅིང་། དེ་དག་དགེ་བེད་ལོ་གསུམ་རིང་ཁྲལ་མེད་དུ་སྤྱད་རྗེས་རྒྱ་ཁྱོན་དང་དགེ་
བེད་ལ་གཞིགས་པའི་ཁྲལ་བོགས་གཉིས་འགེལ་འོས་ཐོག་འཛིན་བདག་གཏན་
འཇགས་སུ་སྤྲོད་དགོས་པ་སོགས་ཀྱི་རྩ་ཚིག་དོན་ཚན་ལྔ་ཁྱབ་བསྒྲགས་གནང་།
དགུང་ལོ་སོ་དགུ་ལ་ཕེབས་པ་ཤིང་སྟག ཕྱི་ལོ་ ༡༩༡༤ ལོར་བོད་
དམག་ཚོར་དབྱིན་ཇི། རྒྱ་ལུགས་སོགས་ཀྱི་དམག་རྩལ་སྦྱོང་བརྡར་སྤྲད། དགུང་
ལོ་ཞེ་གཅིག་བཞེས་པ་མེ་འབྲུག ཕྱི་ལོ་ ༡༩༡༦ ལོའི་ཟླ་བ་དགུ་པའི་ནང་ལྷ་
སའི་བསྟན་རྒྱས་གླིང་གི་ཉེ་འདབས་སུ་ཁང་པ་གསར་དུ་བསྐྲུན་ཏེ་གདན་ས་ཁག་
དང་གཞིས་དགོན་ཁག་ནས་གྲྭ་གཞོན་རིག་པ་གསལ་བའི་སྐོར་གཅིག་བསྡུས་
ཏེ་གྲྭ་ཆས་མ་དོར་བའི་ངང་ནས་སྨན་རྩིས་ཁང་གསར་འཛུགས་གནང་། དགུང་
ལོ་ཞེ་གཅིག་མེ་འབྲུག ཕྱི་ལོ་ ༡༩༡༦ ནས་དགུང་ལོ་ཞེ་གསུམ་ལ་ཕེབས་པ་
ས་ལུག ཕྱི་ལོ་ ༡༩༡༩ ལོའི་བོད་ཟླ་བརྒྱད་པའི་བར་ལོ་འཁོར་གསུམ་གྱི་
རིང་དཔལ་རྡོ་རྗེ་འཇིགས་བྱེད་ཆེན་པོའི་ལྗགས་བསྙེན་མཛད་པ་ལེགས་པར་
གྲུབ། དུས་རྒྱུན་གསང་སྔགས་གསར་རྙིང་གི་དབང་ཁྲིད་རྗེས་གནང་མན་ངག་
མཐའ་ཡས་པ་གསན་བཞེས་མཛད་པས་དེ་དག་གི་ལས་རུང་ལྗགས་བསྙེན་གྱི་
རིམ་པ་ལ་འགྲུས་པར་མཛད། ལོ་དེར་བུ་སྟོན་རྗེའི་གསུང་འབུམ་ཞ་ལུ་བྲིས་
མའི་སྟེང་ནས་པར་གཞི་གསར་བརྐོ་མཛད། རྒྱལ་དབང་དགུང་ལོ་ཞེ་ལྔའི་
སྐབས་ལྕགས་སྤྲེལ་ལོར་ཞོལ་བཀའ་འགྱུར་པར་གཞི་གསར་བརྐོ་དང་ལྷ་ལྡན་
གཙུག་ལག་ཁང་དང་། ར་མོ་ཆེ་གཉིས་ཉམས་གསོ་མཛད། རྒྱལ་དབང་མཆོག་
དགུང་ལོ་ཞེ་བདུན་བཞེས་པ་ཆུ་ཁྱི། ཕྱི་ལོ་ ༡༩༢༢ ལོར་ནོར་གླིང་གཟིམ་
125

ཆོས་འབྱུང་ཀུན་བཏུས།
ཆུང་སྤྱན་གསལ་ཕོ་བྲང་གསར་བཞེངས་མཛད། དགུང་ལོ་ཞེ་བརྒྱད་ལ་ཕེབས་
པ་ཆུ་ཕག ཕྱི་ལོ་ ༡༩༢༣ ལོར་བོད་ཀྱི་ལྟེ་གནས་ལྷ་ས་གྲོང་ཁྱེར་དུ་བདེ་
འཇགས་ཁོ་ནའི་ཆེད་སྐོར་སྲུང་དམག་སྒར་གསར་འཛུགས་མཛད། ཇ་ཆུ་
རོང་དུ་ཇ་ཤིང་འདེབས་ལས་ཀྱི་ཚོད་ལྟ་མཛད་ཅིང་། མཐར་ལོ་མང་རིང་
གྲུབ་འབྲས་ལེགས་པོར་མ་བྱུང་སྟབས་མཚམས་འཇོག་བྱེད་དགོས་བྱུང་། རྒྱལ་
རྩེར་དབྱིན་ཡིག་སློབ་གྲྭ་གསར་འཛུགས་མཛད། རྩེར་རྒྱ་ཕིབས་དང་། ལྡེབས་
བྲིས། ཤར་བརྒྱུད་གཟིམ་ཆུང་བཅས་ཉམས་གསོ་མཛད། ལྷ་སའི་བར་བསྐོར་
སྟེང་ཤོད་སོགས་སུ་ས་འོག་ཆུ་ཡུར་བཟོ་བསྐྲུན་མཛད། །
དགུང་ལོ་ཞེ་དགུ་བཞེས་པ་ཕག་ལོ་ཕྱི་ལོ་ ༡༩༢༩ ལོར་ཞོལ་པར་
ཁང་བསྐྲུན་པར་མཛད། དགུང་གྲངས་ལྔ་བཅུ་བཞེས་པ་ཤིང་གླང་། ཕྱི་ལོ་
༡༩༢༥ ལོར་སྦྲག་ཏར་ཁང་གསར་དུ་བཙུགས་པ་དང་། དེ་རྗེས་དངུལ་ཁང་
གསར་དུ་བཙུགས། ཕྱི་ལོ་ ༡༩༡༢ ལོ་ནས་བཟུང་བོད་ཀྱི་ཤོག་ལོར་ཐོག་
མ་དངུལ་ཊམ་ལྔ་དང་། ཊམ་བཅུ། ཊམ་བཅོ་ལྔ་། ཊམ་ཉི་ཤུ་རྩ་ལྔ་། ཊམ་
ལྔ་བཅུ་བཅས་རིགས་ལྔ་ཤིང་པར་ལ་དཔར་འདེབས་བྱས་པ་ཡིན་ལ། དེའང་
ཚོན་མདོག་ལྗང་། ལི། སྨུག སེར། སྔོ་བཅས་དང་། ལོ་རབས་སུམ་ཅུའི་
ཡས་མས་ཙམ་ལ་ཊམ་ལྔ་བཅུའི་ཤོག་སྒོར་ལྕགས་པར་ཚོན་ཁྲ་ཅན་ཐོག་མར་
བརྒྱབ་པ་དང་། དེ་མིན་དངུལ་སྲང་ལྔ་དང་། སྲང་བཅུ། སྲང་ཉི་ཤུ་རྩ་ལྔ་།
སྲང་བརྒྱ་ཐམ་པ་བཅས་ཀྱི་ཤོག་སྒོར་རྣམས་ནི་རྒྱལ་དབང་སྐུ་ཕྲེང་བཅུ་གསུམ་
པ་དགོངས་པ་རྫོགས་རྗེས་བཏོན་པར་བཤད། །
རྒྱལ་དབང་མཆོག་དགུང་ལོ་ང་གཉིས་ལ་ཕེབས་པ་རབ་བྱུང་བཅུ་དྲུག་
126

རབ་བྱེད་སོ་དྲུག་པ།
པ་མེ་ཡོས། ཕྱི་ལོ་ ༡༩༢༧ ལོར་རྒྱ་གར་ནས་རླངས་འཁོར་ཐོག་མར་ནང་
འདྲེན་བྱས་ཏེ་རླངས་འཁོར་འགྲོ་ལམ་ཡང་གསར་དུ་བཟོས། དགུང་ལོ་ང་
དྲུག་བཞེས་པ་ལྕགས་ལུག ཕྱི་ལོ་ ༡༩༣༡ ལོར་གྲུ་བཞི་གློག་འཕྲུལ་ཁང་
གསར་སྐྲུན་མཛད་དེ་ཉེར་མཁོའི་དངོས་རྫས་དང་། དངུལ་དཔར་ཚོན་ཁྲ་ཅན་
གྱི་ཤོག་དངུལ་དཔར་སྐྲུན་ཀུན་གློག་ཤུགས་ལ་བརྟེན་ནས་བསྐྲུན་པར་མཛད།
༧གོང་ས་མཆོག་གིས་ཕྱི་ལོ་ ༡༩༣༠ ལོ་ནས་གོ་མིན་ཏང་ཀྲུང་དབྱང་དང་
འབྲེལ་གཏུགས་སྔ་རྗེས་རིམ་པར་གནང་བའི་གྲུབ་འབྲས་སུ། རྒྱལ་དབང་མཆོག་
དགུང་ལོ་ང་དྲུག་ལ་ཕེབས་པའི་ལོ་དེར་བོད་ས་གནས་སྲིད་གཞུང་གིས་ཚུལ་
ཁྲིམས་བསྟན་འཛིན་སོགས་སེར་སྐྱ་དཔོན་རིགས་འགའ་ནན་ཅིན་དུ་མངགས་
གཏོང་མཛད་དེ་ནན་ཅིན་བཅའ་སྡོད་བོད་ཀྱི་དོན་གཅོད་ཁང་དངོས་སུ་བཙུགས།
དགུང་ལོ་ང་བདུན་བཞེས་པ་ཆུ་སྤྲེལ། ཕྱི་ལོ་ ༡༩༣༣ ལོའི་བོད་ཟླ་ལྔ་པའི་
ནང་སྐུ་འཁོར་ཉུང་བསྡུས་མཛད་ནས་རྭ་སྒྲེང་དུ་གནས་གཟིགས་སུ་ཕེབས་ནས་
རྭ་སྒྲེང་ཤུག་པ་ཞེས་གྲགས་ཆེ་བའི་ཤུག་པའི་ནང་ནས་སླད་མར་སྐུ་འཕྲེང་བཅུ་
གསུམ་པ་རང་ཉིད་ཀྱི་གདུང་རྟེན་བཞེངས་རྒྱུའི་སྲོག་ཤིང་གི་རྒྱུར་ཤུག་སྡོང་ཆེན་
པོ་ཞིག་བདམས་ཏེ་ཤར་རྟགས་བཀོད་ནས་ཕྱིར་ཕོ་བྲང་པོ་ཏ་ལར་ཕེབས།
མདོར་ན་རྒྱལ་དབང་ཕྱག་ན་པདྨོ་སྐུ་ཕྲེང་བཅུ་གསུམ་པ་མཆོག་གིས་
གངས་ཅན་འགྲོ་བའི་འབྱུང་འགྱུར་གྱི་ཕན་དང་བདེ་བའི་དཔལ་ལ་དགོངས་ནས་
སྔར་ཁྲིམས་འགལ་ཉེས་པ་ལྕི་བའི་རིགས་ཀྱི་ཡན་ལག་གཅོད་པ་དང་མིག་ཕྱུང་
བའི་ཁྲིམས་རྒྱུན་རྩ་འགོག་དང་། རི་རྒྱ་ཀླུང་རྒྱ་བསྡམས་ནས་སྲོག་ཆགས་དང་
རྩི་ཤིང་སྲུང་སྐྱོབ། རྒྱ་ཁྱབ་རྫོང་གཞིས་རྣམས་སུ་སློབ་གྲྭ་གསར་འཛུགས་དང་།
127

ཆོས་འབྱུང་ཀུན་བཏུས།
ལྷ་བྲིས། རྟེན་བཞེངས། གསེར་དངུལ་ཟངས་ལྕགས་ཀྱི་བཟོ་ལས་རིགས་
དང་། འཇིམ་བཟོ། རྡོ་དང་ཤིང་བཟོ། ཚེམ་བཟོ་སོགས་དང་། ཤིང་དང་བ་
སོ་དཀྲུགས་རྐོས་དང་། སྣམ་རིགས་དང་གྲུམ་ཟེ། ཕྱིང་བ་སོགས་བཀལ་
འཐག་སོགས་ཀྱི་ལག་ཤེས་འཕེལ་ཐབས་སོགས་དགོས་པའི་བཀའ་གནང་
ཞིང་། སྦག་དང་སྟག་སེ་སོགས་རྒྱན་འཛུགས་རྩེད་མོའི་རིགས་དང་། ཉལ་
དུད། ཤིག་རས། རྡོ་ཐ་སོགས་འཐེན་བཏུང་གི་རིགས་ཉོ་ཚོང་མི་ཆོག་
ཅེས་བཀའ་གནང་བ་དང་། །
གཞན་ཡང་། གདན་ས་གསུམ་གྱིས་གཙོས་གྲུབ་མཐའ་རིས་མེད་ཀྱི་
དགེ་འདུན་གྱི་སྡེ་གང་གི་སྒྲིགས་ལམ་ཀུན་སྤྱོད་ལ་དག་ཐེར་དང་། དགེ་བཤེས་
ལྷ་རམས་པ་རྣམས་ལ་རྩོད་རྒྱུགས་བླངས་ཏེ་ཨང་གནས་ཟིན་པ་མ་གཏོགས་རྒྱུད་
པའི་བླ་མ་དབུ་མཛད་དང་། མཁན་པོ། ཤར་བྱང་ཆོས་རྗེ་དང་། དགའ་
ལྡན་གསེར་ཁྲི་སོགས་ལ་རང་དགར་ཕེབས་མི་ཆོག་པ་སོགས་ཀྱི་བཀའ་གནང་།
སྔ་ཕྱིར་དགེ་ཚུལ་གྱི་སྡོམ་པ་ཆིག་ཁྲི་ཆིག་སྟོང་ཙམ་གནང་ཞིང་། བསྙེན་རྫོགས་
ཀྱི་སྡོམ་པ་ཉིས་ཁྲི་བརྒལ་བ་བསྩལ་ཏེ་བསྟན་པ་སྤེལ་བར་མཛད། །
གཞན་ཡང་། དགེ་ཚུལ་མ་དང་། དགེ་བསྙེན་གྱི་སྡོམ་པ་མང་དུ་བསྩལ་
པ་སོགས་བསྟན་པའི་བྱ་བ་རྒྱ་ཆེན་པོ་མཛད། །
གཞན་ཡང་། བྱ་བ་ལས་ཀྱི་འཁོར་ལོས་བསྟན་ལ་སྲི་ཞུ་མཛད་པའི་
ཚུལ་ཡང་། ལྷ་ལྡན་གཙུག་ལག་ཁང་དང་། རྒྱས་བཏབ་ར་མོ་ཆེ། རྩེ་ཕོ་
བྲང་། འབྲི་གུང་ཞྭ་ལྷ་ཁང་། ཁྲ་འབྲུག་བཀྲ་ཤིས་བྱམས་སྙོམས་གཙུག་ལག་
ཁང་། སྤུ་ཧྲེང་ཇོའི་ཁང་། བྱ་སྐྲ་བདུན། རུ་ལག་གྲོམ་པ་རྒྱང་། ལྷོ་བྲག་
128

རབ་བྱེད་སོ་དྲུག་པ།
བྲན་པ་ཕྱག་རྡོར། སོལ་ནག་ཐང་བོ་ཆེ། སྲས་མཁར་དགུ་ཐོག དྭགས་ལ་
སྒམ་པོ། ཙ་རི་ཅིག་ཅར་ལྷ་ཁང་། འོལ་ཁ་རྫིང་ཕྱི། མཆོད་རྟེན་བྱ་རུང་ཁ་
ཤོར་སོགས་གནས་རྟེན་ཁྱད་པར་ཅན་གང་བཞུགས་པ་རྣམས་ཉམས་པ་ཞིག་
གསོ་དང་། མེད་པ་གསར་བཞེངས་མཛད། ཅེས་བཤད།
དེ་ལྟར་རྒྱལ་དབང་སྐུ་ཕྲེང་བཅུ་གསུམ་པ་ཐུབ་བསྟན་རྒྱ་མཚོ་མཆོག་
ནི༑ མདོ་སྔགས་རིག་གནས་དང་བཅས་པའི་ཡོན་ཏན་གྱི་ཕྱོགས་ལ་མཁྱེན་
རབ་ཀྱི་རྩལ་ཀུན་ནས་ཡོངས་སུ་རྫོགས་ཤིང་། གངས་ལྗོངས་ཆོས་སྲིད་ཀྱི་
ལེགས་ཚོགས་མཐའ་དག་མགོན་པོ་ཉིད་ཀྱིས་བཀའ་དྲིན་གྱི་དཔལ་གྱིས་བསྐྱངས་
མོད། འོན་ཀྱང་གངས་ལྗོངས་འགྲོ་བའི་བསོད་ནམས་དམན་ཞིང་། ཕྱི་ནང་
གི་རྐྱེན་སྣ་ཚོགས་ཀྱིས་ཐུགས་བཞེད་ལྟར་ཡོངས་སུ་འགྲུབ་མ་ཐུབ་པར་མངོན།
ཐུགས་དགོངས་རྒྱ་ཆེ་ཞིང་གཏིང་ཟབ་པའི་ཚུལ་སོགས་དེང་དུས་མཁས་པ་མང་
པོའི་རྩོམ་ཡིག་སོགས་སུ་གསལ་བས་འདིར་དེ་ཙམ་ལས་མ་སྤྲོས་སོ། །
རྗེ་འདིའི་གསུང་འབུམ་ལ་མཚོན་ན། འཇམ་མགོན་ཙོང་ཁ་པ་ཆེན་
པོ་ལ་སྟོང་མཆོད་འབུལ་ཚུལ་དངོས་གྲུབ་ཡོངས་འདུའི་སྙེ་མ། ཡོངས་འཛིན་
སོགས་དམ་པའི་རྣམ་ཐར་གྱི་སྐོར། བཀའ་གདམས་ཐིག་ལེ་བཅུ་དྲུག་གི་སྒྲུབ་
དཀྱིལ་དང་སྦྱིན་སྲེག་རབ་དཀར་ཟླ་བ་གསར་པའི་ཐིག་ཞུན་སོགས་སྒྲུབ་ཐབས་
དང་སྦྱིན་སྲེག་གི་སྐོར། འཇིགས་བྱེད་ལྷ་བཅུ་གསུམ་མའི་རིམ་གཉིས་ཟབ་
ཁྲིད་སྐབས་ཀྱི་བསྐྱེད་རིམ་གྱི་ཟིན་བྲིས་བསྙེལ་བྱང་སོགས་ཟིན་བྲིས་ཀྱི་སྐོར།
དག་སྣང་གསང་བ་རྒྱ་ཅན་ལས་སྐུ་གསུམ་རིགས་འདུས་ཀྱི་དབང་དང་། རྟ་
མགྲིན་པདྨ་གཡང་གསང་གི་སྨན་སྒྲུབ་དང་འབྲེལ་བའི་སྨན་དབང་བྱ་ཚུལ་རྒྱལ་
129

ཆོས་འབྱུང་ཀུན་བཏུས།
ཀུན་འཛུམ་ཞལ་འཆར་བའི་བཻཌཱུརྱ་ཨདདྨ་སོགས་དབང་གི་སྐོར།
དབྱངས་ཅན་ཞལ་ལུང་ལས་སྙན་ངག་ལེའུ་གསུམ་གྱི་དཔེ་བརྗོད་བཻཌཱུརྱ་
དཀར་པོའི་འཕྲེང་བ་དང་། ལེའུ་བར་བའི་དཀའ་གནད་བརྗེད་བྱང་དང་། ཀུན་
བཟང་འཁོར་ལོའི་རིམ་པ་ཕྱོགས་གཅིག་ཏུ་བཀོད་པ། བླ་མ་དང་ཇོ་འབྲོམ་
རྔོག་གསུམ་དབྱེར་མེད་དུ་སྒོམ་ཚུལ་གྱི་བླ་མའི་རྣལ་འབྱོར་བྱིན་རླབས་ཆུ་རྒྱུན་
འབབ་པའི་ལྷའི་རྫིང་བུ་སོགས་བླ་མའི་རྣལ་འབྱོར་གྱི་རིམ་པ་ཕྱོགས་གཅིག་ཏུ་
བཀོད་པ། ཞབས་བརྟན་དང་མྱུར་བྱོན་སྨོན་ཚིག་གི་སྐོར། འཇམ་དབྱངས་
རིགས་ལྔ་ལ་བསྟོད་པ་ཀུན་བཟང་མཆོད་སྤྲིན་དང་། རི་བོ་རྩེ་ལྔའི་གནས་བསྟོད་
སོགས་བསྟོད་ཚོགས་ཀྱི་སྐོར་དང་། དྲིས་ལན་དང་བླང་དོར་བསླབ་བྱའི་སྐོར།
མདོ་སྨད་ལུམྦི་ནའི་དགའ་ཚལ་གཉིས་པ་ཆོས་སྡེ་ཆེན་པོ་སྐུ་འབུམ་བྱམས་པ་
གླིང་གི་བཅའ་ཡིག་སོགས་བོད་དང་བོད་ཆེན་པོའི་ཆོས་སྡེ་ཁག་ལ་བསྩལ་པའི་
བཅའ་ཡིག་གི་རིམ་པ་ཕྱོགས་གཅིག་ཏུ་བཀོད་པ་འདུལ་བ་འབུམ་སྡེའི་དགོངས་
དོན་རྣམ་པར་བཀྲ་བའི་དྭངས་ཤེལ་མེ་ལོང་། རྟེན་གསུམ་རབ་གནས་དང་།
མཎྜལ་བཅས་ཀྱི་བཤད་པ། རྟེན་ཁྱད་འཕགས་རྣམས་ཞིག་གསོ་མཛད་པའི་
དཀར་ཆག་སྨོན་ཚིག་དང་བཅས་པའི་སྐོར། རྒྱས་བཏབ་ར་མོ་ཆེའི་གཙུག་
ལག་ཁང་གི་ལྡེབས་བྲིས་སྐྱེས་རབས་སོ་བཞི་པའི་ཞལ་བྱང་ཟུར་བཀོད་མཐོང་
བ་དོན་ལྡན། བསྟན་པའི་ནང་མཛོད་འདུལ་བ་ལུང་སྡེ་བཞི་དང་། མདོ་རྩ་
བའི་མཆན་འགྲེལ། མཚོ་ཊིཀ་སོགས་ལས་བྱུང་བའི་ཉེར་མཁོའི་དབྱིབས་
ཚད་ཕྱག་ལེན་མཐོང་རྒྱུན་ལྟར་དཔེ་རིས་སུ་བཀོད་པ་ཉེས་ལྟུང་མུན་པ་འཇོམས་
པའི་ཟླ་འོད་བཅས་བསྡོམས་པས་གསུང་འབུམ་པོད་བདུན་བཞུགས་སོ། །
130

རབ་བྱེད་སོ་དྲུག་པ།
ཁ་ག་ལE
མཐར་དགུང་ལོ་ང་བརྒྱད་བཞེས་པ་རབ་བྱུང་བཅུ་དྲུག་པའི་ཆུ་བྱ། ཕྱི་
ཁ་བ་
ལོ་ ༡༩༣༣ ལོའི་བོད་ཟླ་བཅུ་པའི་གནམ་གང་གི་ཉིན་ནོར་གླིང་འཆི་མེད་
[༤་，
འོད་འཁྱིལ་དུ་གཟུགས་སྐུའི་བཀོད་པ་བསྡུས་པའི་ཚུལ་བསྟན་ཏོ། །
སྐུ་གདུང་རིན་པོ་ཆེ་རྩེ་ཕོ་བྲང་པོ་ཏ་ལའི་གསེར་གདུང་དགེ་ལེགས་འདོད་
འཇོའི་ནང་དུ་བཞུགས་སུ་གསོལ་བའོ། །དེ་ལྟར་རྒྱལ་དབང་སྐུ་འཕྲེང་བཅུ་
གསུམ་པ་ཐུབ་བསྟན་རྒྱ་མཚོའི་རྣམ་པར་ཐར་པ་ལས་ཆ་ཙམ་བརྗོད་ཟིན་ཏོ། །
༡༤༽ རྒྱལ་དབང་སྐུ་ཕྲེང་བཅུ་བཞི་པ་བསྟན་འཛིན་རྒྱ་མཚོ།
༧རྒྱལ་དབང་སྐུ་ཕྲེང་བཅུ་བཞི་པ་བསྟན་འཛིན་རྒྱ་མཚོ་མཆོག་ནི། རབ་
ལོའི་བོད་ཟླ་ལྔ་པའི་ཚེས་ལྔའི་
བྱུང་བཅུ་དྲུག་པའི་ཤིང་ཕག ཕྱི་ལོ་ ༡༩༣༥ 
ཉིན་ཨ་མདོ་སྐུ་འབུམ་གྱི་ཤར་སྨད་ཀརྨ་པའི་སྒྲུབ་གནས་ཤཱ་རྫོང་རི་ཁྲོད་ཀྱི་ཉེ་
，,。
འདབས་སྟག་འཚེར་ཞེས་པའི་གྲོང་གི་ཆིས་ཅ་ཟེར་བའི་ཁྱིམ་དུ་ཡབ་ཆོས་སྐྱོང་
ཚེ་རིང་དང་། ཡུམ་བསོད་ནམས་མཚོ་གཉིས་ཀྱི་སྲས་སུ་དགེ་ལེགས་ཀྱི་ལྟས་
དུ་མ་དང་བཅས་སྐུ་བདེ་བར་འཁྲུངས། སྐུ་མཆེད་བདུན་ལས་སྐུའི་གཅེན་པོ་
ཐུབ་བསྟན་འགྱུར་མེད་ནོར་བུ་དང་། རྒྱལ་ལོ་དོན་གྲུབ། བློ་བཟང་བསམ་
གཏན། སྐུའི་གཅུང་བོ་མངའ་རི་རིན་པོ་ཆེ། སྐུའི་གཅེན་མོ་ཚེ་རིང་སྒྲོལ་མ་དང་།
གཅུང་མོ་ཡེ་ཤེས་པདྨ་བཅས་ཡོད། དེ་ཡང་རྒྱལ་དབང་སྐུ་འཕྲེང་བཅུ་གསུམ་པ་
སྐུ་ཞི་བར་གཤེགས་པའི་རྗེས་སུ་སྔ་སྲོལ་བཞིན་བོད་གཞུང་ནས་ཡང་སྲིད་རྩད་གཅོད་
བཀོད་འདོམས་གནང་། རྒྱལ་ཚབ་རྭ་སྒྲེང་རིན་པོ་ཆེ་སྐུ་དངོས་སུ་ལྷ་མོའི་བླ་མཚོར་
འཁྲུངས་ཡུལ་བརྟག་པའི་ཆེད་དུ་ཐེངས་གསུམ་ལ་ཕེབས་པའི་གཟིགས་སྣང་བྱུང་
བའི་ཚུལ་གཞིར་བཟུང་ནས། མཚོ་མཇལ་ལས་གཟིགས་སྣང་ཇི་ལྟར་བྱུང་བ་སུ་
131

ཆོས་འབྱུང་ཀུན་བཏུས།
ལའང་གསང་ནས་ལྷ་སར་ཕྱིར་ཕེབས་རྗེས།
ལོ་དེའི་བོད་ཟླ་དྲུག་པའི་ཚེས་ལྔའི་ཉིན་ལྷ་མོའི་བླ་མཚོར་མཇལ་བ་ལས་
གཟིགས་སྣང་ཇི་ལྟར་བྱུང་བའི་ཚུལ་ནི། དབུ་ཅན་གྱི་ཨ། ཀ མ། ཞེས་
དང་། དེ་རྗེས་དགོན་པ་ཐོག་ས་གསུམ་བརྩེགས་བར་ཐོག་གཡུ་རྩི་ཅན་གྱི་ཡང་
སྟེང་དུ་གསེར་ཟངས་ཀྱི་རྒྱ་ཕིབས་ཡོད་པ། དགོན་པ་དེའི་ཤར་ཕྱོགས་སུ་འགྲོ་
ལམ་སྐྱ་ཐ་ལེར་རི་ཆུང་ཞིག་གི་རྩར་ཐུག་པ། དེའི་ཐད་ཀར་ཁང་པ་ཐོག་མ།
ཐོག་སྔོན་པོ་བྱས་པ་གཅིག་གཟིགས་ཚུལ་རྣམས་བོད་གཞུང་ཚོགས་འདུ་གནད་
བསྡུས་ལ་གནང་ཐོག ཡང་སྲིད་འཚོལ་ཞིབ་འོས་འདེམས་མི་སྣ་རྣམས་ལམ་
ཕྱོགས་གསུམ་དུ་བགོས་ཏེ་གཏོང་རྒྱུའི་ཐག་གཅོད་བྱས་པ་ལྟར། ཟི་ལིང་ཕྱོགས་
སུ་ཀེའུ་ཚང་སྤྲུལ་སྐུ་ལ་ཕྱག་རོགས་འཁོར་དང་བཅས་མངགས། དྭགས་ཀོང་
ཁུལ་དུ་ཡོངས་འཛིན་ཕུར་ལྕོག་སྤྲུལ་སྐུ་ལ་ཕྱག་རོགས་འཁོར་དང་བཅས་པ་
བཏང་། མདོ་སྟོད་ཕྱོགས་སུ་སེར་བྱེས་ཁང་སེར་སྤྲུལ་སྐུ་ལ་ཕྱག་རོགས་འཁོར་
དང་བཅས་པ་སོ་སོ་ལ་ཡང་སྲིད་འཚོལ་ཞིབ་བྱེད་སྒོའི་གྲོན་དངུལ་དང་། སྐུའི་
ཉེར་ཆས་སོགས་བསྩལ་ཏེ་ས་ཕྱོགས་གསུམ་དུ་ལས་བགོས་ཀྱིས་བཏང་། ཡང་
སྲིད་དྭོགས་འཆར་འོས་སྤྲུལ་ཀུན་ལ་བསྲེགས་བཅད་བརྡར་གསུམ་གྱི་དཔེ་བཞིན་
བརྩད་ཞིབ་ལེགས་པར་བྱས་མཐར། ཀེའུ་ཚང་སྤྲུལ་སྐུ་དང་ཕྱག་རོགས་འཁོར་
བཅས་ཀྱིས་ཨ་མདོའི་ཕྱོགས་གང་སར་བརྟག་ཞིབ་གནང་བ་ན། རྗེ་ཙོང་ཁ་
པའི་འཁྲུངས་གནས་ཨ་མདོ་སྐུ་འབུམ་གྱི་ཤར་སྨད་སྟག་འཚེར་ཞེས་པའི་གྲོང་
སྡེའི་ཆིས་ཅ་ཚང་གི་ཁྱིམ་དུ་དགེ་མཚན་གྱི་ལྟས་དང་བཅས་རབ་བྱུང་བཅུ་དྲུག་
པའི་ཤིང་ཕག ཕྱི་ལོ་ ༡༩༣༥ ལོའི་བོད་ཟླ་ལྔ་པའི་ཚེས་ལྔའི་ཉིན་ཡབ་ཆོས་
132

རབ་བྱེད་སོ་དྲུག་པ།
གཙབ་ཟས་ཁ་
སྐྱོང་ཚེ་རིང་དང་། ཡུམ་བསོད་ནམས་མཚོ་གཉིས་ཀྱི་སྲས་སུ་ཁྱེའུ་ངོ་མཚར་
བ་ཞིག་འཁྲུངས་པ་ན། ཡབ་ཀྱིས་ཀྱང་ཁྱེའུ་འཁྲུངས་མ་ཐག་དཔལ་ལྡན་ལྷ་
མོར་བསང་གསོལ་དང་སྙན་དར་ཕུལ་ནས། ཁྱེའུའི་མཚན་ལ་ལྷ་མོ་དོན་གྲུབ།
ཅེས་གསོལ་བ་སྒོ་ཀུན་ནས་རྟེན་འབྲེལ་ལེགས་པར་འགྲིག་པར་མངོན།
རྒྱལ་ཚབ་རྭ་སྒྲེང་རིན་པོ་ཆེས་ལྷ་མོའི་བླ་མཚོར་མཇལ་སྐབས་སུ་
གཟིགས་པའི་ལུང་བསྟན་དུ། ཨ། ཀ མ། ཞེས་ཡིག་འབྲུ་དང་། ཁང་ས།
ས་དབྱིབས། ལམ་སོགས་གསལ་བར་ལུང་དུ་བསྟན་པར་ངེས་ཏེ། ཡི་གེ་
དང་པོ་ཨ་ནི་ཨ་མདོ་ཞེས་ཡུལ་མིང་དང་། ཀ་ནི་སྐུ་འབུམ་དགོན་པའི་མཚན་
ཟུར་དང་པོའི་མིང་གཞིའི་ཡི་གེའམ་ཡང་ན་ཀ་མ་ཞེས་པའི་ཡིག་འབྲུ་གཉིས་པོས་
ཁྱེའུ་འཁྲུངས་སའི་གྲོང་སྡེའི་རི་སྟེང་དུ་ཀརྨ་རོལ་བའི་རྡོ་རྗེའི་སྒྲུབ་གནས་གྲྭ་
རྫོང་རི་ཁྲོད་ཀྱི་ཉེ་འདབས་སུ་ཡང་སྲིད་སྐུ་བལྟམས་ཟིན་པ་ལུང་བསྟན།
དེ་ཡང་ཀེའུ་ཚང་སྤྲུལ་སྐུ་དང་། ཕྱག་རོགས་ཞོལ་གཉེར་མཁེ་སྨད་
སྲས་བསོད་ནམས་དབང་འདུས། ནག་ཆུ་མཁན་པོ་རྩེ་དྲུང་མཁྱེན་རབ་བསྟན་
འཛིན། རྩེ་དྲུང་བློ་བཟང་ཚེ་རིང་བཅས་རིམ་གྱིས་ཡང་སྲིད་འཚོལ་ཞིབ་ཏུ་
ཕེབས་པས་མཚོ་སྔོན་ཟི་ལིང་དུ་འབྱོར་བ་ནལ，In
 ། རྒྱལ་ཚབ་རྭ་སྒྲེང་ལ་མཚོ་གཟིགས་
ལས་ཤར་བའི་དགོན་པ་ཐོག་མ་གསུམ་བརྩེགས་བར་ཐོག་གཡུ་རྩི་ཅན་གྱི་ཡང་
སྟེང་དུ་གསེར་ཟངས་ལས་གྲུབ་པའི་རྒྱ་ཕིབས་དང་ལྡན་པ་གཟིགས་པ་ནི་འཇམ་
མགོན་བླ་མ་བློ་བཟང་གྲགས་པའི་འཁྲུངས་གནས་སྐུ་འབུམ་དགོན་ཆེན་ཡིན་ཞིང་།
དགོན་དེའི་ཤར་ཕྱོགས་ཀྱི་ལམ་བརྒྱུད་དེ་སོང་བས་རི་ཆུང་ཞིག་ཡོད་པའི་ཐད་
ཀར་ཡང་སྲིད་ཁྱེའུའི་འཁྲུངས་གཞིས་གྲོང་ཚོ་ཁང་ཐོག་སྔོན་པོ་བྱས་པ་ལ་འབྱོར་
133

ཆོས་འབྱུང་ཀུན་བཏུས།
བས་སྔར་མཚོ་གཟིགས་ལས་བྱུང་བའི་ས་དབྱིབས། ཁང་ས། ལམ་སོགས་
ཇི་ལྟ་བ་བཞིན་གསལ་བར་མཐོང་བས་དེར་རྩད་གཅོད་བྱས་མཐར་གྲོང་དེའི་
ཆིས་ཅ་ཚང་ལ་དགེ་ལེགས་ཀྱི་ལྟས་དུ་མ་དང་བཅས་འཁྲུངས་པའི་ལྷ་མོ་དོན་
གྲུབ་ཅེས་པའི་ཁྱེའུ་ལོ་གཉིས་ཟིན་ཙམ་གྱི་ངོ་མཚར་བའི་བྱིས་པ་ཞིག་ཡོད་པ་
བརྩད་ཆོད་ཟིན་པ་ན། །
ཕྱི་ཉིན་ཁྱེའུ་ལ་བརྟག་པའི་ཕྱིར་ཁྱེའུའི་ཁྱིམ་ཚང་དུ་སོང་ཚེ། ཁྱེའུས་
ཀེའུ་ཚང་སྤྲུལ་སྐུ་མཐོང་བ་ན་བླ་མའི་པང་དུ་སྡོད་པ་དང་། བླ་མའི་སྐེ་ལ་རྒྱལ་
དབང་སྐུ་གོང་མའི་ཕྱག་ཕྲེང་ཡོད་པ་དེ་བྱིས་པ་དེས་འདི་ང་ལ་སྤྲོད་ཅེས་སྨྲས་
པའི་ཚེ། བླ་མས་ང་ངོ་ཤེས་ན་སྤྲོད་ཆོག་གསུངས་པའི་ལན་དུ། ཡུལ་སྐད་
དུ་སེ་རའི་ཨ་ཀ་རེད། དོན་ནི་སེ་རའི་བླ་མ་རེད་ཅེས་བརྗོད་དོ། །དེ་བཞིན་
དུ་ཕྱག་རོགས་དང་བཅས་པའི་མིང་ནས་མ་ནོར་བར་གསུངས་པས་ཡིད་ཆེས་
པར་གྱུར། སླར་ཡང་ལེགས་པར་བརྟག་པའི་ཕྱིར། རྒྱལ་དབང་སྐུ་འཕྲེང་
བཅུ་གསུམ་པའི་ཕྱག་འཕྲེང་དང་། དེ་མིན་འཕྲེང་བ་ནག་པོ་ཞིག་ཁྱེའུ་ལ་འདེམ་
དུ་བཅུག་པས། སྐུ་གོང་མའི་ཕྱག་འཕྲེང་ཁྱེའུས་ཕྱག་ཏུ་བཞེས་ཏེ་ཁྱེའུ་རང་
གི་མགྲིན་པར་གོན། ཡང་སྐུ་གོང་མའི་ཕྱག་འཕྲེང་སེར་བོ་ཞིག་དང་། འཕྲེང་
སེར་གཞན་ཞིག་གཉིས་ངོས་འཛིན་དུ་བཅུག་པ་ན། གོང་བཞིན་སྐུ་གོང་མའི་
ཕྱག་འཕྲེང་བླངས།
གཞན་ཡང་། སྐུ་གོང་མས་མདུན་འདུག་པ་རྣམས་ལ་སྐད་བརྡ་གཏོང་
བྱེད་ཀྱི་ཌ་མ་རུ་ཆུང་བ་ཞིག་དང་། དེ་ལས་ཆེ་བའི་ཌ་མ་རུ་འཛར་ལ་གསེར་
གྱི་ཆབ་རྩེ་དང་། རྒྱན་ཆས་མཛེས་པ་ཞིག་ཡོད་པ་གཉིས་ངོས་འཛིན་དུ་བཅུག་
134

རབ་བྱེད་སོ་དྲུག་པ།
པར་སྐུ་གོང་མའི་ཌ་མ་རུ་བདམས་ཏེ་ཞལ་འདོན་སྐབས་དཀྲོལ་སྟངས་བཞིན་
བཀྲོལ་བར་མཛད། །
གཞན་ཡང་། ༧གོང་ས་བཅུ་གསུམ་པའི་ཕྱག་འཁར་དང་། འཁར་
བ་གཞན་ཞིག་གཉིས་འདེམ་དུ་བཅུག་པ་ལ། གཞན་དེ་ཕྱག་ཏུ་བླངས་ནས་
ཡང་ཡང་གཟིགས་མཐར་དེ ་ཐང་ལ་བཞག་ནས། ཕྱག་འཁར་དངོས་
འདེམས་པར་མཛད། །
རྒྱལ་དབང་སྐུ་གོང་མས་འཁར་བ་གཞན་དེ་དུས་ཡུན་ཐུང་ངུ་ཞིག་ལ་
བསྣམས་ནས་རྗེས་སུ་བླ་མ་གཞན་ཞིག་བསྩལ། དེས་ཀྱང་ཀེའུ་ཚང་རིན་པོ་
ཆེ་ལ་གནང་བ་སོགས་གསལ། དེ་ལྟར་བོད་རང་གི་ཡང་སྲིད་འཚོལ་ཐབས་
ཀྱི་དབང་དུ་བྱས་ན་ཡང་སྲིད་འཁྲུལ་མེད་ཀྱི་ངེས་པ་རྙེད་ཅིང་། མི་རིགས་གཞན་
གྱི་ལུགས་བཞིན་བྱིས་པ་མཆོག་དམན་གྱི་དཔྱད་ཐབས་ལ་བརྟེན་ནས་གོ་མིན་
ཏང་གི་མི་སྐུ་འབུམ་ཕྱོགས་སུ་སྡོད་པའི་རྒྱ་དཔོན་ཁ་ཆེའི་རིགས་མ་པུ་ཧྥང་ལ་
ཡང་སྲིད་འཚོལ་མི་རྣམས་ནས་འགལ་རྐྱེན་མི་བྱེད་པའི་ཐབས་སུ་རྒྱལ་དབང་
བཅུ་གསུམ་པའི་ཡང་སྲིད་དོཊ་གནས་ཡོད་པའི་བྱིས་པ་འགའ་ལྷ་སར་འཁྲིད་
པའི་རོགས་རམ་དགོས་ཞེས་རེ་འདུན་བཏོན་པ་ལ། ལན་མ་སྤྲད་པར་རྗེས་
སུ་འགལ་རྐྱེན་བཟོ་འདོད་དང་བླུ་ཡོན་མང་དུ་ལེན་འདོད་ཀྱི་ཀུན་ནས་བསླངས་
ཏེ༑ རྒྱལ་བའི་ཡང་སྲིད་དོཊ་འཆར་བྱིས་པ་རྣམས་ཐེངས་གཉིས་ལ་བསྡུས་
ཏེ་མངར་ཟས་སྡེར་མ་གང་གཏད་ནས་ཕྲུ་གུ་ཚོར་ལེན་དུ་བཅུག་པ་ན། འགའ་
ཞིག་བསྐྲགས་ནས་མ་བླངས། འགའ་ཞིག་ཟས་ལ་རྔམས་ཆེ་བས་སྤར་མོ་གང་
རེ་བླངས། ཁྱེའུ་ལྷ་མོ་དོན་གྲུབ་ཀྱིས་ཞིམ་རྡོག་གཅིག་ཕྱག་ཏུ་བླངས་ནས་དལ་
135

ཆོས་འབྱུང་ཀུན་བཏུས།
ཡང་དྲི་བ་འགའ་བྱས་པའི་ལན་ལེགས་པོར་གནང་བས་ཁོ་བོའི་
གྱིས་བཞེས། 
བློ་ཚིམས་ཏེ་ཁྱེའུ་ལྷ་མོ་དོན་གྲུབ་རྒྱལ་དབང་སྐུ་གོང་མའི་ཡང་སྲིད་ཡིན་པ་ཤེས་
འོས་སྤྲུལ་གཞན་རྣམས་ཕ་མ་ཚོར་དངོས་སྐྱེས་རེ་སྤྲད་ནས་ཕྱིར་ལོག་
ཏེ༑ 
དེ་ནས་ཁྱེའུ་ལྷ་མོ་དོན་གྲུབ་ཀྱི་ཡབ་དང་ཡུམ་གཉིས་ལ་མཱ་པུ་ཧྥང་
ཏུ་བཅུག 
གིས་ལྷ་མོ་དོན་གྲུབ་སྐུ་འབུམ་དགོན་དུ་གཅེན་པོའི་སར་འཇོག་དགོས་པ་ལས་
གཞན་དུ་འགྲོ་མི་ཆོག་ཅེས་བཀའ་ཕབས། དེ་ལྟར་བོད་རྒྱ་གང་གིས་བརྟག་ཐབས་
ལ་གཞིགས་ཀྱང་རྒྱལ་དབང་ཡང་སྲིད་འཁྲུལ་མེད་དུ་གསལ་ཞིང་
ཡང་ཡིད་ཆེས་པའི་གནས་འདི་ལྟར་མཆིས་ཏེ། རྒྱལ་ཀུན་སྙིང་རྗེའི་
རང་གཟུགས་འཕགས་མཆོག་ཕྱག་ན་པདྨོ་ངུར་སྨྲིག་ཟློས་པའི་རྣམ་རོལ་རྒྱལ་
དབང་སྐུ་འཕྲེང་བཅུ་གསུམ་པ་ཞལ་བཞུགས་པའི་སྐབས་འབྱུང་འགྱུར་སྐུ་འཕྲེང་
བཅུ་བཞི་པ་གང་དུ་འཚོལ་བའི་ཡུལ་དང་། འཁྲུངས་ས། འཚོལ་ཞིབ་ཏུ་འགྲོ་
མི་ལ་གནས་གང་དུ་སྡོད་པ་ལེགས་ཚུལ་གྱི་ཐུགས་བཀོད་ལུང་བསྟན་དུ་ཕེབས་
སྐུ་འཕྲེང་བཅུ་གསུམ་པས་ཉིན་ཞིག་མཚན་ཞབས་ཀེའུ་ཚང་རིན་
པ་འདི་ལྟར། 
པོ་ཆེ་ལ་ཁྱེད་རང་རྗེས་མར་སྐུ་འབུམ་ལ་ཕེབས་སྐབས་ཆེ་ཤོས་སྒར་བར་བཞུགས་
ངོས་རང་དེ་སྔོན་རྒྱ་སོག་གི་ཡུལ་དུ་བསྐྱོད་སྐབས་དེར་བསྡད་
ན་སྤྲོ་བོ་ཡོད། 
པ་ཡིན། དེར་ཧ་ཅང་སྐྱིད་པོ་ཡོད། ཅེས་བཀའ་གནང་བ་ལ། རིན་པོ་ཆེ་ལ་
དེར་ཕྱོགས་སུ་འགྲོ་འཆར་མེད་པས་༧རྒྱལ་དབང་རིན་པོ་ཆེའི་ཅི་ལ་དགོངས་
པ་ཡིན་སྙམ་ཡང་ཞུ་མ་ནུས་པར་ལུས་པས་བརྗེད་པར་གྱུར།
དེ་ཡང་དོན་འདི་ལ་དགོངས་ཏེ། ཁོང་གཤེགས་རྗེས་ཡང་སྲིད་འཚོལ་
བ་ལ་ཁྱོད་སོང་དང་འཁྲུལ་བྲལ་གྱི་ཡང་སྲིད་སྐུ་འབུམ་ཕྱོགས་ལ་ཡོད་པར་ལུང་
136

རབ་བྱེད་སོ་དྲུག་པ།
བསྟན་པ་ཡིན་ངེས་སོ། །
ཡང་ཕྱི་ལོ་ ༡༩༠༩ ལོའི་བོད་ཟླ་བཞི་པའི་ཚེས་གསུམ་ཉིན་རྒྱལ་དབང་
སྐུ་འཕྲེང་བཅུ་གསུམ་པ་མཆོག་སྐུ་འབུམ་དགོན་ཆེན་ནས་ཤཱ་རྫོང་རི་ཁྲོད་དང་།
བྱ་ཁྱུང་དགོན་བཅས་སུ་གནས་གཟིགས་ལ་ཆིབས་བསྒྱུར་སྐབས་སྟག་འཚེར་
འཁྲུངས་ཁང་མདུན་གྱི་གཞུང་ལམ་དུ་ཕེབས་ནས། ཆིབས་ལས་བབས་ཏེ་སྐུ་
ངལ་གསོ་སྐབས་རྗེས་སུ་ཡང་སྲིད་འཁྲུངས་ཁྱིམ་ལ་ཞིབ་གཟིགས་གནང་ནས་
སྙིང་རྗེ་བོ་འདུག་ཅེས་གསུངས་པས་ཡང་སྲིད་འཁྲུངས་གཞིས་ལུང་གིས་བསྟན་
པར་གདོན་མི་ཟའོ། །
སྟག་འཚེར་གྲོང་གི་མདུན་ལམ་ཟུར་དུ་ཅུང་ཙམ་སྐུ་ངལ་གསོས་ནས་
ཤྭ་རྫོང་རི་ཁྲོད་དུ་ཆིབས་བསྒྱུར་མཛད། དེ་རྗེས་སྟག་འཚེར་སྐུ་གོང་མས་རྒྱལ་
དབང་མཆོག་གིས་སྐུ་ངལ་གསོ་ས་དེར་མཆོད་རྟེན་ཞིག་བཞེངས་པར་གྲགས།
གཞན་ཡང་། སྐུ་འཕྲེང་བཅུ་གསུམ་པ་མཆོག་རྒྱ་ནག་ནས་ཕྱིར་ཕེབས་
སྐབས་ཀརྨ་རོལ་བའི་རྡོ་རྗེའི་དགོན་པའི་བདག་པོ་སྤྲུལ་སྐུས་གདན་ཞུས་ལྟར་
དགོན་པ་དེར་ཕེབས་ནས་བཞུགས་ཏེ་དད་ལྡན་སེར་སྐྱ་ཡོངས་ལ་ཕྱག་དབང་
གནང་ཞིང་། ཞབས་ཕྱགས་འཇའ་ཆེན་ཆ་གཅིག་དགོན་པ་ལ་བསྩལ། དེ་
དུས་ཁོང་གིས་སྐུ་ཕྲེང་བཅུ་བཞི་པ་འཁྲུངས་སའི་ཕྱོགས་དེར་གཟིགས་ནས་སྙིང་
རྗེ་བོ་འདུག་གསུངས་ཞེས་གྲགས་པར་གསུངས། ཚུལ་དེ་ནི་མ་འོངས་པ་བདག་
དགོན་པ་དེའི་ཉེ་འདབས་སུ་སྟག་འཚེར་གྲོང་པའི་ཆིས་ཅ་ཁྱིམ་ཚང་དུ་ཕེབས་
པའམ་འབྱོན་པར་དོན་གྱིས་ལུང་བསྟན་པར་སྣང་ངོ༌། །
དེ་ནས་ཡང་སྲིད་འཚོལ་མི་རྣམས་ཀྱིས་རྒྱལ་དབང་བཅུ་གསུམ་པའི་
137

ཆོས་འབྱུང་ཀུན་བཏུས།
ཡང་སྲིད་འཁྲུལ་བྲལ་ཁྱད་དུ་འཕགས་པ་ཞིག་རྙེད་པའི་ཚེ་གནས་ཚུལ་ཀུན་ཕྲ་
ཞིང་ཞིབ་པའི་སྒོ་ནས་ལྷ་སར་བོད་གཞུང་ལ་ཟི་ལིང་ནས་རྒྱ་ནག་བརྒྱུད་རྒྱ་གར་
དུ་གསང་ཏར་བཏང་སྟེ་སྲིད་གཞུང་བཀའ་ཤག་དང་རྒྱལ་ཚབ་རྭ་སྒྲེང་བཅས་
ལ་སྙན་ཞུ་བྱས། དེར་བོད་གཞུང་ཚོགས་འདུ་རྒྱས་འཛོམས་ཐོག་གདན་ས་
གསུམ་གྱི་གཞུང་བླ་མ་ལས་སྣེ། གླིང་ཁག་གཞུང་ཞབས་སེར་སྐྱ་དཔོན་རིགས་
སོགས་ལ་སྔར་ལྷ་མོའི་བླ་མཚོ་ལས་གཟིགས་སྣང་ལུང་བསྟན་བྱུང་བའི་ཚུལ།
སྐུ་གོང་མ་ཞལ་བཞུགས་སྐབས་ཀྱི་གསུང་ཟུར་ལས་འབྱུང་འགྱུར་ཡང་སྲིད་
རིན་པོ་ཆེ་གང་དུ་འཁྲུངས་པའི་ཡུལ་ཕྱོགས་འཁྲུངས་གཞིས་སོགས་ལུང་གིས་
བསྟན་ཚུལ། གནས་སྐྱོང་ཆོས་སྐྱོང་གིས་གསང་ལུང་བསྩལ་པ་སོགས་གཅིག་
ཏུ་མཐུན་ཞིང་། ཡང་སྲིད་ལྷ་མོ་དོན་གྲུབ་ནས་ཀྱང་སྐུ་གོང་མའི་ཕྱག་ཕྲེང་ཌ་
མ་རུ་ཕྱག་འཁར་སོགས་ངོ་འདྲ་དང་རྫུན་མ་ཆ་རེ་བཅས་མདུན་དུ་བསྒྲིགས་
ནས་ངོས་འཛིན་དུ་བཅུག་པ་གཅིག་ཀྱང་མ་ནོར་བར་ངོས་བཟུང་བའི་ཚུལ་སོགས་
ལ་ལེགས་པར་དཔྱད་པ་ན། ཀུན་ཀྱང་གྲོས་མོལ་གཅིག་མཐུན་གྱིས་སྐུ་འབུམ་
སྟག་འཚེར་དུ་འཁྲུངས་པའི་འོས་སྤྲུལ་ལྷ་མོ་དོན་གྲུབ་དེ་རྒྱལ་མཆོག་བཅུ་གསུམ་
པའི་ཡང་སྲིད་འཁྲུལ་མེད་དུ་ངོས་འཛིན་གཅིག་མཐུན་གྱིས་གཏན་འཁེལ་མཛད་
པ་ཁྱབ་བསྒྲགས་གནང་།
དེ་ནས་ཡང་སྲིད་མཆོག་སྤྲུལ་རིན་པོ་ཆེ་མྱུར་དུ་ལྷ་སར་གདན་འདྲེན་
ཞུ་དགོས་པའི་ཏར་ལན་བཏང་། དེ་ནས་མ་པུ་ཧྥང་ལ་ཡང་སྲིད་མཆོག་སྤྲུལ་
རིན་པོ་ཆེ་ལྷ་སར་གདན་འདྲེན་ཞུ་བའི་གྲོས་མོལ་བྱས་པ་ལ་གྲོས་མཐུན་ཀྱང་
སྐུ་བླུ་ཡོན་ལ་ཏཱ་ཡང་དཀར་པོ་ཁྲི་བཞི་བཅུ་དགོས་པ་ཐག་བཅད་པས། ཁྲི་ཉི་
138

རབ་བྱེད་སོ་དྲུག་པ།
ཤུ་ལག་མ་ལག་གིས་སྤྲད་ཅིང་། ཁྲི་ཉི་ཤུ་རྗེས་ནས་སྤྲོད་ཆེད། ཡང་སྲིད་རྩད་
གཅོད་བྱེད་མིའི་ཁོངས་ནས་རྩེ་དྲུང་བློ་བཟང་ཚེ་དབང་གཏའ་མར་སྡོད་དགོས་
བྱུང་བས་བསྡད། དེ་ནས་ཡང་སྲིད་མཆོག་གི་སྤྲུལ་པའི་སྐུ་དགུང་ལོ་བཞི་པར་
ཕེབས་པ་ས་ཡོས། ཕྱི་ལོ་ ༡༩༣༩ ལོའི་བོད་ཟླ་དྲུག་པའི་ཚེས་ཤར་ལ་སྐུ་
འབུམ་བྱམས་པ་གླིང་ནས་རྒྱལ་དབང་མཆོག་སྤྲུལ་རིན་པོ་ཆེ་དང་། ཡབ་དང་
ཡུམ། གཅེན་རྒྱལ་ལོ་དོན་གྲུབ་ལོ་དགུ་པ། བློ་བཟང་བསམ་གཏན་ལོ་དྲུག་
པའི་སྐབས་མཉམ་དུ་ཁྲིད་ཅིང་། ཐོག་མར་ཕེབས་སྐབས་ཡང་སྲིད་འཚོལ་
མི་རྣམས་དང་། ཡང་སྲིད་མཆོག་གི་ཁྱིམ་མི་རྣམས། བོད་ཀྱི་སྐུ་ཚབ། གནས་
སྐོར་ལ་འགྲོ་བའི་ཁ་ཆེ་འགའ་བཅས་ཀྱི་འཁོར་དང་བཅས་མི་ལྔ་བཅུ་སྐོར་གྱིས་
ཡང་སྲིད་མཆོག་སྤྲུལ་རིན་པོ་ཆེ་དྲེལ་བྱམས་ལ་བཞུགས་ནས་རི་ལུང་མང་དུ་
བརྒལ་ཏེ་རིམ་གྱིས་ཕེབས་པ་ན། ལམ་བར་ན་ཡོད་པའི་ཆོས་སྡེ་ཆེ་ཆུང་གི་
དགེ་འདུན་པ་རྣམས་ནས་མཆོད་རྫས་སྣ་ཚོགས་ཐོགས་ཤིང་རྔ་དང་རོལ་མོ་དུང་
དང་གླིང་བུའི་སྒྲ་སྙན་སྒྲོག་ཅིང་སེར་སྦྲེང་གིས་ཆིབས་བསུ་ཇ་ཐབ་ཀྱིས་མདུན་
བསུས་ཤིང་། སྐལ་ལྡན་ཁྱིམ་པ་ཕོ་མོའི་ཚོགས་དགའ་དད་སྤྲོ་གསུམ་གྱིས་ཡིད་
ཀྱི་མཚོ་མོ་གང་བཞིན་མིག་ནས་ཆུ་བྱུང་། ལག་ཐལ་མོ་སྦྱར་ནས་ཡང་སྲིད་
མཆོག་སྤྲུལ་རིན་པོ་ཆེའི་གསེར་ཞལ་མཇལ་ཞིང་ཕྱག་དབང་ཐོབ།
དེ་ནས་མཆོག་སྤྲུལ་ཉིན་བྱེད་གཞོན་ནུའི་སྒར་ཁ་ནག་ཆུར་བཞུགས་སྒར་
བརྒྱབ་པའི་ཚེ། ཆིབས་བསུ་དང་པོའམ་ལམ་རིང་བོར་བསྐྱོད་པའི་ཕེབས་བསུ་
བ་བཀའ་བློན་བོན་ཤོད་པ་ཚེ་བརྟན་རྡོ་རྗེས་གཙོས་མི་ཆེན་དཔོན་རིགས་བརྒྱ་ཕྲག་
ལྷག་ཆིབས་བསུ་ལ་འབྱོར། བོད་ཟླ་བརྒྱད་པའི་ཚེས་བཅུའི་ཉིན་གྱི་ཉི་ཤར་
139

ཆོས་འབྱུང་ཀུན་བཏུས།
ལ་མཛད་སྒོ་གནང་བར་ཡང་སྲིད་མཆོག་སྤྲུལ་ཉི་གཞོན་གྱི་སྐུའི་ཁྱིམ་པའི་ན་
བཟའ་དོར་ནས་ངུར་སྨྲིག་གོས་བཟང་གི་རྒྱལ་མཚན་སྐུ་ལ་གསོལ་ཏེ་བཞུགས་
ཁྲིར་བཞུགས་སུ་གསོལ། ཡབ་ཡུམ་གཉིས་ཀྱང་ཁྲིའི་གཡས་གཡོན་དུ་བཞེངས་
ནས་བཞུགས་པའི་དུས་དེར། བཀའ་བློན་བོན་ཤོད་པ་ཚེ་བརྟན་རྡོ་རྗེས་བོད་
སྲིད་གཞུང་གི་ཚབ་བྱས་ཏེ་མཎྜལ་རྟེན་གསུམ་ཕུལ་བ་དང་། མགོན་པོ་གང་
ཉིད་རྒྱལ་བའི་ཡང་སྲིད་མཆོག་སྤྲུལ་འཁྲུལ་མེད་དུ་ཐུགས་གཏན་འཁེལ་བའི་
རྒྱལ་ཚབ་རྭ་སྒྲེང་དང་། བཀའ་ཤག བོད་གཞུང་ཚོགས་འདུ་རྒྱས་འཛོམས་
ཐོག་གྲོས་ཐག་བཅད་པའི་ཡིག་ཆ་ཕུལ་རྗེས། ཕེབས་བསུར་བཅར་བའི་སེར་
སྐྱ་དཔོན་རིགས་ཡོངས་ནས་མཇལ་དར་ཕུལ་ཞིང་། ཕྱག་དབང་ཞུས། །
དེ་རྗེས་བླ་རྩིས་ལས་ཚན་དངོས་གྲུབ་སྡིང་པ་བློ་བཟང་རྡོ་རྗེས་སྡེ་བརྒྱད་
གསེར་སྐྱེམས་དང་། སྲིད་པ་ཧོའི་ཕྱག་རྒྱའི་རྒྱབ་ཡིག་སྒྲོགས་སྦྱང་དང་འབྲེལ་
ཆིབས་དར་སོགས་ཀྱིས་མདུན་བསུས་ཏེ་སྔར་ལམ་གཞུང་ཞབས་སེར་སྐྱ་ཆིབས་
ཧྲག་དང་བཅས་ནག་ཆུ་ཞབས་བརྟན་དགོན་དུ་ཞབས་ཀྱི་པདྨོ་རྣམ་པར་བཀོད།
དེ་ནས་རིམ་གྱིས་ཕེབས་ཏེ་འདམ་སྟོད་དབུ་མ་བཀྲ་ཤིས་ཐང་དུ་བླ་མའི་སྒར་
ཁ་བརྒྱབས་ནས་བཞུགས་པའི་སྐབས། ཆིབས་བསུ་བར་བའམ་གཉིས་པ་
རྒྱལ་ཚབ་རྭ་སྒྲེང་ཐུབ་བསྟན་འཇམ་དཔལ་ཡེ་ཤེས་དང་། སྤྱི་ཁྱབ་མཁན་
པོ་སོགས་ནས་ཕེབས་བསུ་ཞུས་ཏེ་རྭ་སྒྲེང་དགོན་དུ་ཆིབས་བསྒྱུར་མཛད་དེ་
ཞག་གསུམ་ལ་བཞུགས།
དེ་ནས་ལོ་དེའི་ཟླ་བ་བརྒྱད་པའི་ཚེས་ཉེར་གསུམ་ཉིན་བདེ་ཆེན་འདོད་
དགུ་ཐང་དུ་ཕེབས་ནས་ནམ་མཁའི་སྐར་ཚོགས་འཛིན་མར་འཕོས་པ་ལྟ་བུའི་
140

རབ་བྱེད་སོ་དྲུག་པ།
མཛེས་པའི་སྦྲ་གུར་སྣ་ཚོགས་ཁྲ་ལྷམ་མེར་གསལ་བའི་བླ་མའི་སྒར་ཆེན་བརྒྱབ་
པའི་ཐོག་ཕེབས་བསུ་གསུམ་པའམ་ཐག་ཉེ་སར་ཆིབས་བསུ་བྱེད་མཁན་གྱི་གྲས་
སུ་བོད་ཀྱི་སྲིད་བློན། བཀའ་ཤག གཞུང་ཞབས་སེར་སྐྱ་ཡོངས། གདན་ས་
གསུམ། རྒྱུད་གྲྭ་སྟོད་སྨད། གཞིས་དགོན་ཁག་བཅས་ཀྱི་མཁན་པོ། བླ་མ།
ལས་སྣེ་སོགས་དགེ་འདུན་པ་སྟོང་ཕྲག་མང་པོའི་ཕྱག་ཏུ་གདུགས་དང་རྒྱལ་
མཚན། བ་དན་སོགས་མཆོད་རྫས་སྣ་ཚོགས་ཐོགས་ནས་ཕེབས་ལམ་གཡས་
ངོས་སུ་སེར་སྦྲེང་བསྒྲིགས་ནས་རྔ་དང་། རོལ་མོ། དུང་དང་། གླིང་
བུའི་སྒྲ་དབྱངས་བསྒྲགས་ནས་དད་གུས་སྤྲོ་བ་ཆེན་པོས་མདུན་བསུ་ཞིང་།
གཡོན་ངོས་སུ་བོད་དམག་རྣམས་ནས་ལག་ཏུ་གོ་མཚོན་སྣ་ཚོགས་ཐོགས་
ཏེ་རུ་བསྒྲིགས་བརྗིད་རྔམ་གྱི་ངང་ནས་གུས་འདུད་དང་བསྟོད་གླུའི་དབྱངས་
དང་བཅས་མདུན་བསུ་ཞིང་།
གཞན་ཡང་། བལ་བོ། འབྲུག་པ། རྒྱ་ནག་སྐུ་ཚབ་བཅས་དང་། ས་
གནས་མང་ཚོགས་ཡོངས་ཀྱིས་མཛེས་པའི་གོས་གསར་གྱོན་ཅིང་རྒྱན་ཆ་སྣ་
ཚོགས་ཀྱིས་བརྒྱན་ཏེ་ལག་ཏུ་མེ་ཏོག་དང་ལྷ་དར་བཟུང་ནས་གུས་མཆོད་བསྟོད་
དབྱངས་བཀྲ་ཤིས་པའི་ཚིག་གིས་མདུན་བསུས་ཏེ་རིམ་གྱིས་ཕེབས་པ། ཟླ་
བ་བརྒྱད་པའི་ཚེས་ཉེར་བཞིའི་ཉིན་ཡང་སྲིད་མཆོག་སྤྲུལ་ཉི་གཞོན་གསར་པའི་
ཞལ་བཟང་ལྷ་སར་འཆར་བའི་ཚེ། ཆིབས་བསུའི་བཀོད་པ་མུ་ཏིག་བསྟར་ལ་
བརྒྱུས་པ་ལྟ་བུའམ། དཔྱིད་དུས་ཀྱི་མེ་ཏོག་སྣ་ཚོགས་བཞད་པ་ལྟ་བུའི་སྐྱེ་བོའི་
ཚོགས་དཔག་ཏུ་མེད་པས་དད་སྤྲོ་ཟུང་གིས་མདུན་བསུས་ཏེ། དྲི་བཟང་། སྦྱར་
སྤོས། བསངས་དུད་སྤྲིན་དཀར་ལྟར་འཐིབ་པའི་དབུས་སུ་རྒྱལ་ཚབ་རྭ་སྒྲེང་
141

ཆོས་འབྱུང་ཀུན་བཏུས།
རིན་པོ་ཆེ་དང་། སྲིད་ཟུར་གླང་མདུན་གུང་། བཀའ་བློན། སྐུ་བཅར་སྤྱི་
ཁྱབ་མཁན་པོ་སོགས་ཀྱིས་ཆིབས་ཞབས་དང་བཅས་ཐོག་མར་ཡང་སྲིད་མཆོག་
སྤྲུལ་རིན་པོ་ཆེ་ལྷ་ལྡན་སྤྲུལ་པའི་གཙུག་ལག་ཁང་དུ་བྱོན་ནས་ཇོ་བོ་ཤཱཀྱ་མུ་ནེ་
ལ་མཇལ་ཕྱག་དང་ཐུགས་སྨོན་གནང་བའི་རྗེས་སུ་ནོར་གླིང་སྐལ་བཟང་ཕོ་བྲང་
དུ་གདན་དྲངས་སོ། །
དེ་རྗེས་ཟླ་བ་བཅུ་པའི་ཚེས་བཅུ་གཉིས་འཕྲོད་སྦྱོར་དགེ་ཞིང་ཤིས་པའི་
ཉིན་རྒྱལ་ཚབ་རྭ་སྒྲེང་ཐུབ་བསྟན་འཇམ་དཔལ་ཡེ་ཤེས་ཡོངས་འཛིན་བགྲེས་
པ་དང་། མཚན་ཞབས་དར་ཧན་སྟག་བྲག་ངག་དབང་གསུང་རབ་མཐུ་སྟོབས་
ཀྱིས་ཡོངས་འཛིན་གཞོན་པའི་ཐུགས་འགན་བཞེས། ཟླ་དེའི་ཚེས་བཅུ་གསུམ་
ཉིན་ཡང་སྲིད་མཆོག་སྤྲུལ་རིན་པོ་ཆེ་ལྷ་ལྡན་གཙུག་ལག་ཁང་དུ་གདན་དྲངས་
ནས་ཇོ་བོ་ཤཱཀྱ་མུ་ནེ་དང་། ཐུབ་དབང་སྟ་ཟུར་མ། རྗེ་བཀྲ་ཤིས་དུ་ཁ་མ་སོགས་
རྟེན་བྱིན་ཅན་འགའ་སྤྱན་དྲངས་པའི་དྲུང་དུ་རྭ་སྒྲེང་རིན་པོ་ཆེ་ནས་མཆོག་སྤྲུལ་
རིན་པོ་ཆེའི་དབུ་སྐྱེས་གཙུག་ཕུད་བཞེས་ཏེ་མཚན་ལ་འཇམ་དཔལ་ངག་དབང་
བློ་བཟང་ཡེ་ཤེས་བསྟན་འཛིན་རྒྱ་མཚོ་སྲིད་གསུམ་དབང་བསྒྱུར་མཚུངས་པ་
མེད་པའི་སྡེ་ཞེས་གསོལ། སྔར་ཡང་སྲིད་མཆོག་སྤྲུལ་རིན་པོ་ཆེ་བོད་ས་ཡོས་
ཟླ་བ་དྲུག་པའི་ཚེས་ཤར། ཕྱི་ལོ་ ༡༩༣༩ ལོར་ཡང་སྲིད་མཆོག་གི་ཕ་ཡུལ་
འཇམ་མགོན་བླ་མ་ཙོང་ཁ་པའི་ལྟེ་བའི་མཚལ་ཐིག་ས་ལ་འཕོ་བའི་གནས་ལུམྦི་
ནའི་དགའ་ཚལ་གཉིས་པ་སྐུ་འབུམ་བྱམས་པ་གླིང་ནས་ཆིབས་བསྒྱུར་གནང་
བ་ནས་ལམ་བར་ཟླ་བ་གསུམ་དང་ཞག་བཅུ་གསུམ་འགོར་ནས་ལོ་དེའི་ཟླ་བ་
བརྒྱད་པའི་ཚེས་བཅུ་བཞིའི་ཉིན་ཡང་སྲིད་མཆོག་སྤྲུལ་ཉི་མ་གཞོན་ནུའི་གསེར་
142

རབ་བྱེད་སོ་དྲུག་པ།
ཞལ་དངོས་སུ་ལྷ་སར་འཆར་བའི་དགའ་སྟོན་གྱི་དཔལ་ཟད་མི་ཤེས་པ་རོལ་
བར་མཛད་དོ། །
དེ་ནས་དང་པོ་མཆོག་སྤྲུལ་རིན་པོ་ཆེ་ཆིབས་བསྒྱུར་གནང་སྐབས་སྐུ་
འབུམ་དགོན་པ་ནས་ཡང་སྲིད་རིན་པོ་ཆེའི་སྒར་ཁ་ལྷ་སར་ཕྱོགས་ནས་དགོན་
འདིའི་དད་པའི་རྟེན་དུ་གསེར་བྲིས་ཀྱི་བཀའ་འགྱུར་ཚར་གཅིག་དང་། རྒྱལ་
དབང་སྐུ་འཕྲེང་བཅུ་གསུམ་པའི་ན་བཟའ་ཆ་ཚང་གཅིག་སྩོལ་གནང་གིས་ཐག་
བཅད་ཡོད་པ་ལྟར་བསྐུར་ཏེ་གནང་བར་མཛད། ཡང་སྐབས་དེར་མ་པུ་ཧྥང་
ལ་ཏཱ་ཡང་ཁྲི་ཚོ་ཉི་ཤུ་རྗེས་ནས་སྤྲོད་ཆེད། རྩེ་དྲུང་བློ་བཟང་ཚེ་དབང་གཏའ་
མར་བསྡད་པ་དེ་ཡང་མདོ་ཁམས་སུ་སྲིད་དོན་གྱི་ཉོག་གྲ་ཞིག་བྱུང་བའི་གོ་སྐབས་
དང་བསྟུན་ནས་བྲོས་ཏེ་ལྷ་སར་བདེ་བར་འབྱོར། ༧གོང་ས་རྒྱལ་དབང་ཕྱག་
ན་པདྨོ་དགུང་ལོ་ལྔ་བཞེས་པ་ལྕགས་འབྲུག ཕྱི་ལོ་ ༡༩༤༠ ལོའི་བོད་ཟླ་
དང་པོ་ཚེས་བཅུ་བཞིའི་ཉིན་རྩེ་ཕོ་བྲང་པོ་ཏ་ལའི་ཤར་བརྒྱུད་ཀྱི་ཚོམས་ཆེན་སྲིད་
ཞིའི་ཕུན་ཚོགས་སུ་རྒྱལ་དབང་མཆོག་གི་ཁྲི་སྟོན་ཆེན་མོའི་མཛད་སྒོར་ཞུགས་
པའི་གྲས་སུ་ཁྱིམ་མཚེས་རྒྱལ་ཁབ་རྣམས་ཀྱི་སྐུ་ཚབ་དང་། གདན་ས་ཆེན་
པོ་གསུམ་དང་། རྒྱུད་གྲྭ་སྟོད་སྨད། གཞིས་དགོན་བཅས་ཀྱི་མཁན་པོ། བླ་
སྤྲུལ། ལས་སྣེ། ཡབ་གཞིས་ཁྱིམ་མི་ཚང་མ་བཅས་ཚོམས་ཆེན་དེར་ཞལ་
འཛོམས་པའི་ཚེ། ཡང་སྲིད་མཆོག་སྤྲུལ་རིན་པོ་ཆེ་ཡོངས་འཛིན་བགྲེས་གཞོན་
རྣམ་གཉིས། བཀའ་ཤག སྤྱི་མཁན། གསོལ་གཟིམ་མཆོད་གསུམ། མགྲོན་
གཉེར་ཆེ་བ། སྔར་བོད་ཀྱི་ས་ཁུལ་ཁག་གི་སྐུ་ཚབ་བཅས་ཀྱི་འཁོར་གྱིས་བསྐོར་
ནས་ཕེབས་ཏེ་ཚོམས་ཆེན་གྱི་དབུས་སུ་མི་འཇིགས་སེང་ཆེན་བརྒྱད་ཀྱིས་བཏེགས་
143

ཆོས་འབྱུང་ཀུན་བཏུས།
པའི་གསེར་གྱི་ཁྲི་འཕང་མཐོན་པོར་མཆོག་སྤྲུལ་རིན་པོ་ཆེའི་ཞབས་ཀྱི་པདྨོར་
རྣམ་པར་བཀོད་པ་དང་། པོ་ཏ་ལར་གཏན་བཞུགས་ཀྱི་དགེ་འདུན་རྣམས་ཀྱིས་
འདོན་པ་བཏོན་ནས་མཛད་སྒོ་ཚུགས། །
དེ་ནས་རྒྱལ་ཚབ་རིན་པོ་ཆེ་ནས་མཎྜལ་རྟེན་གསུམ་ཕུལ་ཏེ་ཕྱག་དབང་
ཞུས། དེ་ནས་རྒྱལ་ཚབ་དང་། ཡོངས་འཛིན། སྲིད་བློན་སོ་སོས་མཇལ་
དར་ཕུལ་ནས་ཕྱག་དབང་ཞུས། དེ་ནས་ཡང་སྲིད་མཆོག་དང་འདུས་ཚོགས་
སུ་རིམ་བཞིན་གསོལ་ཇ་དང་གྲོ་འབྲས་དྲངས་ནས་གདན་སའི་མཁས་པ་གཉིས་
ནས་ཚོགས་གླེང་བྱས་ཤིང་། དེར་མཚམས་བཀའ་ཤག་དང་། སྤྱི་ཁྱབ་མཁན་
པོ་གཉིས་ནས་མཎྜལ་བཏེགས་ཏེ་རྒྱལ་ཚབ་ནས་བཤད་པ་ཡུན་རིང་མཛད་དེ་
ལྷ་དང་བླ་མའི་ལུང་དོན་བཞིན་ཡང་སྲིད་འཁྲུལ་མེད་ཀྱི་མཆོག་སྤྲུལ་རྙེད་ནས་
གསེར་ཁྲི་མངའ་གསོལ་གྱི་མཛད་རིམ་གསུངས་མཐར། བོད་ཀྱི་ཆོས་སྲིད་
དར་རྒྱས་དང་། འགྲོ་རྣམས་ཕན་དང་བདེ་བའི་དཔལ་དུ་ཞབས་པད་རྡོ་རྗེའི་
ཁམས་ལྟར་བརྟན་དགོས་པའི་སྨོན་ཤིས་སོགས་བརྗོད་དེ་མཛད་སྒོ་ལེགས་པར་
གྲོལ་ནས་རྒྱལ་དབང་ཕྱག་ན་པདྨོ་མཆོག་གཟིམ་ཆུང་ཕུན་ཚོགས་འདོད་འཁྱིལ་
ནང་དུ་གདན་དྲངས་སོ། །
དེ་ཡང་རྒྱལ་དབང་མཆོག་དགུང་ལོ་དྲུག་པ་ཕྱི་ལོ་ ༡༩༤༠ ལོ་ནས་
སློབ་གཉེར་གྱི་དབུ་བཙུགས་ཏེ། ཡོངས་འཛིན་བགྲེས་གཞོན་དག་གི་སྐུ་མདུན་
ནས་ཡི་གེ་དབུ་ཅན་ཀློག་སྦྱང་དང་། ཉིན་བཞིན་ཆོས་སྤྱོད་རིགས་དང་། གཞུང་
ཆེན་ཐུགས་འཛིན་གནང་ཞིང་། དཔོན་རིགས་ལས་རབ་ཏུ་བྱུང་བའི་དགེ་སློང་
མཁྱེན་རབ་བསྟན་འཛིན་ལས་ཡི་གེ་འབྲི་སྟངས་ཕྱག་སྦྱོང་མཛད། དེ་རྗེས་
144

རབ་བྱེད་སོ་དྲུག་པ།
ཡོངས་འཛིན་སྐུ་གཞོན་ཁྲི་བྱང་རིན་པོ་ཆེ་ལས་སུམ་རྟགས་དག་གསུམ་གྱི་སྐོར་
ལ་ལེགས་པར་སྦྱང་བར་མཛད།
མཆོག་སྤྲུལ་རིན་པོ་ཆེ་དགུང་ལོ་བཅུ་བཞེས་པ་ཕྱི་ལོ་ ༡༩༤༣ ལོའི་
བོད་ཟླ་དང་པོའི་ཚེས་བཅུའི་ཉིན་མཉམ་མེད་ཇོ་བོ་ཆེན་པོའི་སྐུ་བརྙན་དྲུང་དུ་
བརྟན་མཁས་ཀྱི་དཔལ་ཕུན་སུམ་ཚོགས་པའི་གནས་བརྟན་འདུལ་བ་འཛིན་པ་
ཆེན་པོ་ཡོངས་འཛིན་སྟག་བྲག་ངག་དབང་གསུང་རབ་མཐུ་སྟོབས་བསྟན་པའི་
རྒྱལ་མཚན་མཆོག་གིས་མཁན་སློབ་སྦྲགས་མ་དང་། ཡོངས་འཛིན་གླིང་རིན་
པོ་ཆེས་དུས་བསྒོ་བ། ཁྲི་བྱང་རིན་པོ་ཆེས་རབ་བྱུང་ཞུ་བའི་གྲོགས་དན། མཆོད་
དཔོན་མཁན་པོ་བྱམས་པ་ལེགས་ཚོགས་ན་བཟའ་གོས་ཚགས་པ། དགའ་ལྡན་
ཁྲི་རིན་པོ་ཆེ་དང་། ཤར་བྱང་གི་ཆོས་རྗེ་རྣམ་གཉིས་བཅས་དད་པའི་དགེ་འདུན་
གྲངས་ཚང་གི་དབུས་སུ་སྔ་དྲོ་ཉི་ཤར་གྱི་དུས་སུ་བར་མ་རབ་བྱུང་དང་། ཚིགས་
སྔ་མ་དགེ་ཚུལ་གྱི་སྡོམ་པ་ལེགས་པར་བཞེས། །
དགུང་ལོ་བཅུ་གཅིག་གི་སྐབས་ནས་ཚད་མ་རིག་པ་རྩ་འགྲེལ་གྱི་གཞུང་
དང་། ཕར་ཕྱིན་གྱི་འགྲེལ་པ་དོན་གསལ་དང་། ཀུན་གཟིགས་ལྔ་པ་ཆེན་མོའི་
གསུང་གི་ཕར་ཕྱིན་བློ་བཟང་དགོངས་རྒྱན་སོགས་གཞུང་ལུགས་རབ་འབྱམས་
ལ་གསན་བསམ་སྒོམ་པ་རྒྱ་ཆེན་པོ་མཛད་དེ་ཉིན་རེ་བཞིན་གདན་ས་ཆེན་པོ་གསུམ་
གྱི་གྲྭ་ཚང་བདུན་ཀ་ནས་བདམས་པའི་མཁས་པའི་རྩེར་སོན་བདུན་དང་མཉམ་
དུ་དོགས་གཅོད་བརྒལ་བརྟགས་ཀྱིས་རྩོད་པའི་རིགས་ལམ་ལ་ལེགས་པར་སྦྱངས།
དགུང་ལོ་བཅུ་གསུམ་བཞེས་པ་མེ་ཕག་ལོའི་ཟླ་བ་བརྒྱད་པར་འབྲས་
སྤུངས་དང་སེ་ར་ཐེག་ཆེན་གླིང་གཉིས་སུ་ཆོས་ཞུགས་གནང་སྟེ་གྲྭ་ཚང་ཁག་
145

ཆོས་འབྱུང་ཀུན་བཏུས།
ལྔ་ལ་ཕེབས་ནས་མཁས་མང་འདུས་སྡེའི་དབུས་སུ་གྲྭ་ཚང་སོ་སོའི་མཁན་པོ་
རྣམ་པ་དམ་བཅར་བཞུགས་པ་ལ། ༧གོང་ས་རྒྱལ་བའི་དབང་པོ་མཆོག་གིས་
རྟགས་གསལ་བཏང་བས་མཁས་པའི་གྲགས་སྙན་ཀུན་ནས་རྒྱས། ༧གོང་ས་
རྒྱལ་དབང་ཕྱག་ན་པདྨོ་དགུང་ལོ་བཅུ་དྲུག་བཞེས་པ་ལྕགས་སྟག་ཟླ་བ་བཅུ་པའི་
ཚེས་བརྒྱད། ཕྱི་ལོ་ ༡༩༥༠ ལོའི་ཕྱི་ཟླ་བཅུ་གཅིག་པའི་ཚེས་བཅུ་བདུན་
ཉིན་གངས་ལྗོངས་ཆོས་སྲིད་ལུགས་གཉིས་ཀྱི་ཐུགས་འགན་ཡོངས་སུ་བཞེས།
དགུང་ལོ་ཉེར་གཉིས་ལ་ཕེབས་པ་བོད་ཤིང་རྟ་ལོའི་ཆོ་འཕྲུལ་ཟླ་བའི་
ཚེས་བཅོ་ལྔ་ཕྱི་ལོ་ ༡༩༥༤ ལོའི་ཟླ་གཉིས་པའི་ཚེས་བཅུ་བདུན་ཉིན་མཉམ་
མེད་ཐུབ་པའི་དབང་པོ་དགུང་ལོ་བཅུ་གཉིས་ཀྱི་སྐུ་ཚད་ཤཱཀྱའི་རྒྱལ་པོ་ཉིད་ཀྱིས་
རབ་གནས་མཛད་པའི་རྟེན་བྱིན་ཅན་ཇོ་བོ་ཤཱཀྱ་མུ་ནེ་དང་། རྒྱལ་དབང་སྐུ་
འཕྲེང་རིམ་བྱོན་གྱི་ཐུགས་དམ་རྟེན་གཙོ་ཐུབ་དབང་རྟ་ཟུར་མ། འདུལ་བ་ལུང་
སྡེ་བཞིའི་གླེགས་བམ་དང་། སྒྲོལ་མ་གླིང་དགའ་མ་བཅས་བཞུགས་པའི་སྐུ་
བརྙན་གྱི་སྤྱན་སྔར། བརྟན་མཁས་ཀྱི་དཔལ་ཡོན་ཀུན་ནས་རྫོགས་པའི་འདུལ་
འཛིན་ཆེན་མོ་ཡོངས་འཛིན་གླིང་རིན་པོ་ཆེ་ཐུབ་བསྟན་ལུང་རྟོགས་རྣམ་རྒྱལ་
འཕྲིན་ལས་ཀྱིས་མཁན་སློབ་སྦྲགས་མ་དང་། འཇམ་མགོན་རྒྱལ་བའི་རྒྱལ་
ཚབ་ཁྲི་ལས་ཐོག་པ་ཐུབ་བསྟན་ཀུན་དགས་དུས་བསྒོ་བ། ཡོངས་འཛིན་ཁྲི་བྱང་
རིན་པོ་ཆེས་གསང་སྟོན་དང་། དགའ་ལྡན་ཁྲི་རབས་གོ་ལྔ་པ་ཟུར་བ་བློ་གླིང་
མི་ཉག་བཀྲ་ཤིས་སྟོང་འདུས་དང་། བྱང་རྩེ་ཆོས་རྗེ། མཚན་ཞབས་པ་རྣམ་
པ་བཅས་ཀྱིས་ལས་གྲལ་ཁ་སྐོང་མཛད་དེ། དགེ་འདུན་འདུལ་བ་འཛིན་པ་བཅུ་
ཕྲག་གི་དབུས་སུ་ྋགོང་ས་རྒྱལ་བའི་དབང་པོ་མཆོག་གིས་ད་ཆོག་ཉེས་མེད་ཕུན་
146

རབ་བྱེད་སོ་དྲུག་པ།
ཚོགས་ཀྱི་སྒོ་ནས་བསྙེན་རྫོགས་ཀྱི་སྡོམ་པ་ཡང་དག་པར་བཞེས་ཏེ། ས་སྟེང་
འདུལ་བ་འཛིན་པ་ཀུན་གྱི་གཙུག་རྒྱན་དུ་གྱུར་པའོ། ། །
སྔར་རྒྱལ་དབང་ཕྱག་ན་པདྨོ་༸གོང་ས་མཆོག་གིས་དགེ་ཚུལ་གྱི་སྡོམ་
པ་ལེགས་པར་བཞེས་པའི་ལོ་ཁམས་ནག་པ་ཟླ་བའི་དུས་ཆེན་དང་བསྟུན་ནས་
ཆུ་འབྲུག་བོད་ཟླ་གསུམ་པའི་ཚེས་བཅོ་ལྔ་ཕྱི་ལོ་ ༡༩༥༢ ལོའི་ཕྱི་ཟླ་ལྔ་པའི་
ཚེས་དགུའི་ཉིན། ཕོ་བྲང་པོ་ཏ་ལའི་ཚོམས་ཆེན་སྲིད་ཞིའི་ཕུན་ཚོགས་སུ། རྒྱལ་
བ་ཁྱབ་བདག་རྡོ་རྗེ་འཆང་ཆེན་པོ་དང་ངོ་བོ་དབྱེར་མ་མཆིས་པ་ཡོངས་འཛིན་
གླིང་རིན་པོ་ཆེ་ཐུབ་བསྟན་ལུང་རྟོགས་རྣམ་རྒྱལ་འཕྲིན་ལས་ཀྱི་ཞལ་སྔ་ནས།
༧སྐྱབས་མགོན་རྒྱལ་བའི་དབང་པོ་ཐམས་ཅད་མཁྱེན་ཅིང་གཟིགས་པ་ཆེན་པོ་
ཉིད་ནས་དཔལ་དུས་ཀྱི་འཁོར་ལོའི་ས་ཆོག་གི་སྐོར་དང་། སྐུ་གསུང་ཐུགས་
ཡོངས་སུ་རྫོགས་པའི་དཀྱིལ་འཁོར། སྒྲུབ་མཆོད། བདག་འཇུག དབང་བཞི་
རྫོགས་པར་གསན་ཅིང་། བྱིས་པ་ལྟར་འཇུག་པའི་དབང་བདུན། མཆོག་དབང་
གོང་མ་གསུམ། རྡོ་རྗེ་སློབ་དཔོན་གྱི་དབང་མཐའ་རྟེན་དང་བཅས་པ། ཕྱག་ལེན་
ཕྱི་ནང་གཞན་གསུམ་གྱི་དུས་ཀྱི་འཁོར་ལོའི་གནད་མཐའ་དག་གི་གདམས་པ་ཡོངས་
སུ་རྫོགས་པའི་བཤད་པ་རྣམ་པར་དག་ཅིང་ཕྲ་ཞིང་ཞིབ་པ་གསན་བསམ་ཉམས་
བཞེས་བཅས་ལ་བསྒོམས་པས་མཐར་ཕྱིན་པར་མཁས་པར་སྦྱང་བར་མཛད།
སྔར་༧གོང་ས་ལྷ་མིའི་རྣམ་འདྲེན་༧སྐྱབས་མགོན་རྒྱལ་བའི་དབང་པོ་
བཅུ་བཞི་པ་མཆོག་གིས་བསྙེན་རྫོགས་ཀྱི་སྡོམ་པ་བཞེས་པའི་ལོ་ཁམས་དེར་ཡབ་
གཞིས་ལྷ་ཀླུ་བའི་ལྕམ་གཡང་འཛོམས་ཚེ་རིང་ནས་དུས་འཁོར་དབང་ཆེན་བསྐུར་
བའི་གསོལ་བ་བཏབ་པ་བཞིན་༧གོང་ས་མཆོག་གིས་ཞལ་བཞེས་གནང་སྟེ་ཐུགས་
147

ཆོས་འབྱུང་ཀུན་བཏུས།
གཏན་ཁེལ་བ་བཞིན། བོད་ཤིང་རྟ་ལོའི་ནག་པ་ཟླ་བ་སྟེ་བོད་ཟླ་གསུམ་པའི་ཚེས་
བཅོ་ལྔ་ཕྱི་ལོ་ ༡༩༥༤ ལོར་ནོར་གླིང་བསྐལ་བཟང་ཕོ་བྲང་དུ་གདན་ས་གསུམ་
གྱི་བླ་སྤྲུལ་རྣམ་པ་དང་། གདན་སའི་མཁན་ལས་ཐོག་པ་དང་མཁན་ཟུར་རྣམ་
པ༑ དགེ་བཤེས་རྣམ་པ། གཞུང་ཞབས་ལས་བྱེད་གོ་ས་མཐོ་དམན་ཀུན། རིས་
མེད་ཆོས་བརྒྱུད་ཁག་གི་དགེ་འདུན་པ་དང་། བཙུན་མ་སྔགས་པ་བཅས་དང་།
ཁྱིམ་པ་ཕོ་མོ་འདུས་ཚོགས་འབུམ་ཕྲག་བརྒལ་བ་ལ་ཉིན་གསུམ་གྱི་རིང་དཔལ་
དུས་ཀྱི་འཁོར་ལོའི་དབང་ཆེན་རྫོགས་པར་བསྐུར་ཏེ་སྐལ་ལྡན་གདུལ་བྱ་ཡོངས་
ཀྱི་རྒྱུད་ལ་ཐར་པ་དང་ཐམས་ཅད་མཁྱེན་པའི་ས་བོན་བསྐྲུན་པར་མཛད་དོ། །ཕྱི་
ལོ་ ༡༩༥༦ ལོའི་ཕྱི་ཟླ་བཅུ་གཅིག་པའི་ནང་། ༧གོང་ས་རྒྱལ་བའི་དབང་པོ་
མཆོག་རྒྱ་གར་གཞུང་དང་། འཕགས་ཡུལ་བྱང་ཆུབ་ཆེན་པོའི་ཆོས་ཚོགས་
གཉིས་ཀྱིས་བདག་ཅག་གི་སྟོན་པ་མཉམ་མེད་ཤཱཀྱའི་རྒྱལ་པོ་སྐུ་མྱ་ངན་ལས་
འདས་ནས་ལོ་ཉིས་སྟོང་ལྔ་བརྒྱ་འཁོར་བའི་རྗེས་དྲན་ཚོགས་འདུར་གདན་འདྲེན་
ཞུས་པ་ལྟར་འཕགས་ཡུལ་དུ་ཕེབས་ཏེ་རྗེས་དྲན་ཚོགས་འདུར་དངོས་སུ་ཞུགས་
པར་མཛད། དེ་ནས་འཕགས་ཡུལ་གྱི་རྡོ་རྗེ་གདན་སོགས་གནས་ཆེན་ཁག་ལ་
གནས་མཇལ་ལ་ཕེབས་ནས་ཐུགས་སྨོན་རྒྱ་ཆེན་པོ་གནང་། མེ་སྤྲེལ་བོད་ཟླ་
བཅུ་གཉིས་པའི་ཚེས་བཅོ་ལྔ། ཕྱི་ལོ་ ༡༩༥༧ ལོའི་ཕྱི་ཟླ་གཉིས་པའི་ཚེས་
བཅུ་བཞིའི་ཉིན་རྒྱལ་དབང་མཆོག་སྐུ་འཁོར་དང་བཅས་པ་འབྲས་ལྗོངས་ནས་
ཕེབས་ཏེ་བོད་གངས་ཅན་ལྗོངས་སུ་ཞབས་ཀྱི་པདྨོ་རྣམ་པར་བཀོད། རྒྱལ་མཆོག་
ལྔ་པ་ཆེན་མོའི་སྐུ་དུས་ནས་བོད་གཞུང་དགའ་ལྡན་ཕོ་བྲང་དབུ་བརྙེས་ཏེ་ཆོལ་
གསུམ་གཅིག་གྱུར་གྱི་ཆོས་སྲིད་ཟུང་འབྲེལ་གྱི་སྲོལ་བཟང་མགོན་པོ་གང་ཉིད་
148

རབ་བྱེད་སོ་དྲུག་པ།
ཀྱིས་བདག་གིར་བཞེས་ཏེ་གསང་སྔགས་རྙིང་མ། བཀའ་བརྒྱུད། ས་སྐྱ། རི་
བོ་དགེ་ལྡན་པ་བཅས་ཀྱི་མདོ་རྒྱུད་ཀྱི་ཟབ་ཆོས་རྒྱ་མཚོ་ལྟ་བུ་ལ་རིས་སུ་མ་ཆད་
པར་གསན་བསམ་ཉམས་བཞེས་དཔྱིས་ཕྱིན་པར་མཛད་པས་ཀུན་གྱིས་བཀུར་
བའི་ངུར་སྨྲིག་འཛིན་པ་མང་བཀུར་གྱི་རྒྱལ་བོ་ལྟ་བུར་གྱུར་པས་ཡོངས་རྫོགས་
བསྟན་པའི་མངའ་བདག་༧སྐྱབས་མགོན་རྒྱལ་བའི་དབང་པོ་ཐམས་ཅད་མཁྱེན་
ཅིང་གཟིགས་པ་ཆེན་པོ། ཞེས་སེར་སྐྱ་མཆོག་དམན་ཡོངས་ཀྱིས་དབྱངས་
གཅིག་མགྲིན་གཅིག་གིས་བསྟོད་དབྱངས་སྐྱེ་བ་ལྔ་པ་སྟོང་གི་སྒྲ་དབྱངས་ཕྱོགས་
ཀྱི་འཁོར་ལོའི་ཞིང་ཀུན་ཏུ་ཁྱབ་པར་གྱུར་ཏོ། །དེ་ནས་དགུང་ལོ་ཉེར་བཞི་ལ་
ཕེབས་པ་བོད་ས་ཕག་ལོའི་ཟླ་བ་དང་པོའི་ཚེས་བཅུ་གསུམ། ཕྱི་ལོ་ ༡༩༥༩
ལོའི་ཕྱི་ཟླ་གཉིས་པར། ལྷ་ལྡན་གཙུག་ལག་ཁང་དུ་ཆོ་འཕྲུལ་སྨོན་ལམ་ཆེན་
མོར་སྐྱེས་ཆེན་མཁས་དབང་སྟོང་ཕྲག་མང་པོའི་དགེ་འདུན་འདུས་པ་རྒྱ་མཚོའི་
དབུས་སུ་མདོ་ཕྱོགས་བཀའ་པོད་ལྔའི་རྩ་འགྲེལ་གཞུང་ལུགས་རབ་འབྱམས་
ཀྱི་དཀའ་གནས་ལ་གསན་བསམ་སྒོམ་པས་སྒྲོ་འདོགས་ལེགས་པར་བཅད་པའི་
འབྲས་རྟགས་སུ་གྲྭ་སྐོར་ལྷ་རམས་པའི་མཚན་བཞེས་ཀྱི་དམ་བཅའ་མཛད་པས་
མཁས་པའི་གྲགས་སྙན་འབྲུག་སྒྲ་སྟོང་གི་སྒྲ་དབྱངས་གངས་ཅན་འཛིན་མའི་
ཁྱོན་ལ་ཁྱབ་པར་གྱུར། །
དེ་ནས་རྒྱལ་ཀུན་སྙིང་རྗེའི་ལྷ་མཆོག་འཕགས་པ་སྤྱན་རས་གཟིགས་
དབང་ངུར་སྨྲིག་གར་གྱི་རྣམ་རོལ་རྒྱལ་དབང་ཡིད་བཞིན་ནོར་བུ་མཆོག་དུས་
ཟིང་འཕོ་འགྱུར་གྱི་རྐྱེན་གྱིས་ཕྱི་ལོ་ ༡༩༥༩ ལོའི་ཕྱི་ཟླ་གསུམ་པའི་ཚེས་
བཅུ་བདུན་གྱི་མཚན་མོ་ཚུ་ཚོད་བཅུ་མ་ཟིན་ཙམ་ལ་སྐུ་ཕྱའི་ཉེན་གཡོལ་དུ་ནོར་
149

ཆོས་འབྱུང་ཀུན་བཏུས།
གླིང་ཕོ་བྲང་ནས་བཙན་བྱོལ་དུ་ཕེབས་ནས་རིམ་གྱིས་རྒྱ་གར་འཕགས་པའི་ཡུལ་
དུ་ཕེབས་པར་རྒྱ་གར་གཞུང་དམངས་ནས་དགའ་བསུ་རྒྱ་ཆེན་པོ་བྱས། དེ་
ནས་བཟུང་ཆོས་སྒར་དང་། གདན་ས་གསུམ་གྱིས་གཙོས་ཆོས་སྡེ་ཆེ་ཆུང་
ཁག་བསྐྱར་འཛུགས་དང་། གཞུང་བསྐྱར་འཛུགས་སོགས་ཀྱི་ཐུགས་བཀོད་
ལ་བརྟེན་ནས་བཙན་བྱོལ་བོད་གཞུང་གི་ཆོས་སྲིད་ཀྱི་དཔལ་ཡར་ངོའི་ཟླ་བ་
ལྟར་འཕེལ་བའོ། །
མགོན་པོ་གང་ཉིད་ཀྱི་གསུང་གིས་བོད་བརྒྱུད་ནང་བསྟན་གྱི་ལྟ་བ་རྟེན་
འབྱུང་དང་། སྤྱོད་པ་འཚེ་བ་མེད་པ། བྱང་ཆུབ་ཀྱི་སེམས་སོགས་སྒོམ་དགོས་
པ་དུས་རྟག་ཏུ་བསྐུལ་མ་གནང་སྟབས་དོན་དང་མཐུན་པའི་རྒྱལ་སྲས་བྱང་ཆུབ་
སེམས་དཔའི་རང་གཤིས་ཀྱི་འོད་སྣང་དཀར་པོ་འགོག་མེད་དུ་འཆར་བས་སྙན་
པའི་གྲགས་པའི་སྒྲ་དབྱངས་འཛམ་གླིང་མཐའ་དབུས་ཀྱི་རྒྱལ་ཁབ་ཀུན་ཏུ་ཁྱབ་
པས། ཕྱི་ལོ་ ༡༩༨༩ ལོའི་ཕྱི་ཟླ་བཅུ་གཉིས་པའི་ཚེས་བཅུའི་ཉིན་ནོར་སྦེལ་
རྒྱལ་ས་ཨོ་སོ་ལོར་འཛམ་གླིང་ན་གྲགས་སྙན་ཆེ་བའི་ནོར་ཝེར་ཞི་བདེའི་དེད་
དཔོན་གྱི་གཟེངས་རྟགས་ཕུལ་བ་བཞེས་པས་འཛམ་གླིང་ཞི་བདེའི་དེད་དཔོན་
ཆེན་མོ་ཞེས་མཚན་སྙན་ཡོངས་སུ་གྲགས་པའོ། །
དགེ་སློང་གི་སྡོམ་པ་བསྩལ་པའི་གྲངས་ཀའི་བསྡོམས་ནི། ༧དཔལ་
ལྡན་སྐུ་སྒེར་ཡིག་ཚང་གི་ཁུངས་ལྡན་གྲངས་ཐོ་གཞིར་བཟུང་བ་ལྟར་ན། ཕྱི་
ལོ་ ༡༩༥༠ ལོ་ནས་ཕྱི་ལོ་ ༢༠༡༡ ལོའི་ཕྱི་ཟླ་དགུ་པའི་བར་དགེ་སློང་གྲངས་
ཆིག་ཁྲི་ཉིས་སྟོང་ཉིས་བརྒྱ་ཞེ་གཅིག་ལ་དགེ་སློང་གི་བསླབ་སྡོམ་བསྩལ་པ་དང་
། བྱང་
ཆུབ་སེམས་དཔའི་སྡོམ་པ་དང་། སྔགས་སྡོམ་གནང་བ་མཐའ་ཡས་པས་བསྟན་
150

དུས་འཁོར་དབང་ཆེན་བསྩལ་པའི་ཁ་གྲངས་རེའུ་མིག
ཆོས་ཞུ་པའི་མི་འབོར
 ས་ཞུ་པ་སེར་སྐྱ་ཆིག་འབུམ་བརྒལ་བ
ཆོས་ཞུ་པ་སེར་སྐྱ་ཆིག་འབུམ་བརྒལ་བ
ཆོས་ཞུ་པ་སེར་སྐྱ་ཆིག་འབུམ་བརྒལ་བ
ཆོས་ཞུ་པ་སེར་སྐྱ་སུམ་ཁྲི་བརྒལ་བ
ཆོས་ཞུ་པ་སེར་སྐྱ་ཉིས་ཁྲི་བརྒལ་བ
ཆོ 
གནང་ཡུལ
 རྒྱ་གར་ལྷོ་ཕྱོགས་ལུགས་ཟུང་བསམ་
འགྲུབ་གླིང་བོད་མིའི་གཞིས་ཆགས
སྤྱི་ནོར་༧གོང་ས་༧སྐྱབས་མགོན་ཆེན་པོ་མཆོག་གིས་དཔལ་དུས་ཀྱི་འཁོར་ལོའི་དབང་ཆེན་བསྩལ་རིམ 
བཞུགས་སྒར་རྡ་རམ་ས་ལ
གནས་མཆོག་རྡོ་རྗེ་གདན
ལྷ་སའི་ནོར་བུ་གླིང་ཀ 
ལྷ་སའི་ནོར་བུ་གླིང་ཀ 
༡༦
༡༦
༡༦
༡༥ 
ཕྱི་ཟླ་བཞི་པ་རབ་བྱུང་བཅུ་དྲུག་པའི་
ཕྱི་ཟླ་བཅུ་གཉིས་རབ་བྱུང་བཅུ་དྲུག་
༡༥ 
༡༦
ཕྱི་ཟླ་ལྔ་པ་རབ་བྱུང་བཅུ་དྲུག་པའི་
ཕྱི་ཟླ་གསུམ་པ་རབ་བྱུང་བཅུ་དྲུག་
ཕྱི་ཟླ་ལྔ་པ་རབ་བྱུང་བཅུ་དྲུག་པའི་
༡༥ 
༡༦
༡༤ 
༡༤ 
༡༥ 
༡༤ 
༡༥ 
ལོ
ཚེས་ 
ཚེས་ 
༡༤ 
ཚེས་ 
༡༤ 
༢ 
ཚེས་ 
༡༡ 
ཚེས་ 
༡༡ 
༣ 
༣ 
༡༩༧༠ 
༡༩༥༧ 
༡༩༧༡ 
༡༩༧༩ 
༡༩༥༩ 
པའི་ལྕགས་ཁྱི་ཟླ་ 
པའི་ཆུ་གླང་ཟླ་ 
ལྕགས་ཁྱི་ཟླ་ 
༄༅
 ཤིང་རྟ་ཟླ་ 
མེ་བྱ་ཟླ་ 
ཕྱི་ལོ་ 
ཕྱི་ལོ་ 
ཕྱི་ལོ་ 
ཕྱི་ལོ་ 
ཕྱི་ལོ་ 
ཐེངས
151

ཆོས་འབྱུང་ཀུན་བཏུས
 ཆོས་ཞུ་པ་སེར་སྐྱ་ཆིག་སྟོང་ལྔ་བརྒྱ་ལྷག་
ཆོས་ཞུ་པ་སེར་སྐྱ་དྲུག་སྟོང་བརྒལ་བ
ཆོས་ཞུ་པ་སེར་སྐྱ་ཆིག་ཁྲི་བརྒལ་བ
ཆོས་ཞུ་པ་སེར་སྐྱ་ལྔ་སྟོང་བརྒལ་བ
ཆོས་ཞུ་པ་སེར་སྐྱ་བཞི་ཁྲི་བརྒལ་བ
ལ་དྭགས་སླེལ
 ཨ་རིའི་མེ་ཌི་སན
 འབུམ་སྡེ་ལ་དྷི་རང་
སུད་སི་རི་ཀོང་
ཧི་མ་ཅལ་སྤྱི་ཏི་རྟ་པོ་དགོན
༡༦
༡༥
༡༦
 ཕྱི་ཟླ་བདུན་པ་རབ་བྱུང་བཅུ་དྲུག་པའི་
ཕྱི་ཟླ་བདུན་པ་རབ་བྱུང་བཅུ་དྲུག་པའི་
ཕྱི་ཟླ་བདུན་པ་རབ་བྱུང་བཅུ་དྲུག་པའི་
ཕྱི་ཟླ་དགུ་པ་རབ་བྱུང་བཅུ་དྲུག་པའི་
ཕྱི་ཟླ་བཞི་པ་རབ་བྱུང་བཅུ་དྲུག་པའི་
༡༥
༡༥
༡༤ 
༡༥ 
༡༥ 
༡༤ 
༡༤ 
༡༣ 
༡༤ 
༡༤ 
༡༣ 
༡༣ 
ཚེས་ 
ཚེས་ 
ཚེས་ 
ཚེས་ 
ཚེས་ 
༦ 
༧ 
༥ 
༣ 
༦ 
༡༩༨༣ 
༡༩༨༣ 
༡༩༧༦ 
༡༩༨༡ 
༡༩༨༥ 
མེ་འབྲུག་ཟླ་ 
ལྕགས་བྱ་ཟླ་ 
ཤིང་གླང་ཟླ་ 
ཆུ་ཕག་ཟླ་ 
ཆུ་ཕག་ཟླ་ 
ཕྱི་ལོ་ 
ཕྱི་ལོ་ 
ཕྱི་ལོ་ 
ཕྱི་ལོ་ 
ཕྱི་ལོ་ 
152

དུས་འཁོར་དབང་ཆེན་བསྩལ་པའི་ཁ་གྲངས་རེའུ་མིག
 ཆོས་ཞུ་པ་སེར་སྐྱ་ཆིག་འབུམ་སུམ་ཁྲི
ཆོས་ཞུ་པ་སེར་སྐྱ་ཉིས་འབུམ་བརྒལ་བ
ཆོས་ཞུ་པ་སེར་སྐྱ་སུམ་སྟོང་བརྒལ་བ
ཆོས་ཞུ་པ་སེར་སྐྱ་སུམ་སྟོང་བརྒལ་བ
ཆོས་ཞུ་པ་སེར་སྐྱ་ཆིག་ཁྲི་ལ་ཉེ་བ
 ཨ་རིའི་ལའོ་སི་ཨེན་ཇི་ལི
གནས་མཆོག་ཝཱ་ར་ཎཱ་སི
གནས་མཆོག་རྡོ་རྗེ་གདན
ལ་དྭགས་ཟངས་དཀར
ཨ་རིའི་ནིའུ་ཡོཀ
༡༥ 
༡༦
༡༥
༡༤ 
༡༥ 
༡༥
༡༩ 
༡༥
༡༣ 
༡༤ 
༡༣ 
༡༤ 
ཕྱི་ཟླ་བཅུ་གཉིས་རབ་བྱུང་བཅུ་དྲུག་
ཕྱི་ཟླ་བདུན་པ་རབ་བྱུང་བཅུ་བདུན་ 
ཕྱི་ཟླ་བདུན་པ་རབ་བྱུང་བཅུ་བདུན་
༡༤ 
ཕྱི་ཟླ་བཅུ་པ་རབ་བྱུང་བཅུ་བདུན་
༡༣ 
ཕྱི་ཟླ་བཅུ་གཉིས་རབ་བྱུང་བཅུ་
ཚེས་ 
༡༣ 
ཚེས་ 
༡༣ 
༡༡ 
 ཚེས་ 
ཚེས་ 
༩ 
ཚེས་ 
༡༡ 
༦ 
༥ 
བདུན་པའི་ལྕགས་རྟ་ཟླ་ 
པའི་ལྕགས་ལུགས་ཟླ་ 
༡༩༨༩ 
༡༩༨༥ 
༡༩༩༠ 
༡༩༩༡ 
༡༩༨༨ 
པའི་ཤིང་གླང་ཟླ་ 
པའི་ས་འབྲུག་ཟླ་ 
པའི་ས་སྦྲུལ་ཟླ་ 
 ཕྱི་ལོ་ 
ཕྱི་ལོ་ 
ཕྱི་ལོ་ 
ཕྱི་ལོ་ 
ཕྱི་ལོ་ 
༡༦
༡༤ 
༡༥
153

ཆོས་འབྱུང་ཀུན་བཏུས
ཆོས་ཞུ་པ་སེར་སྐྱ་ཆིག་འབུམ་ལ་
ཆོས་ཞུ་པ་སེར་སྐྱ་ཉིས་ཁྲིར་ཉེ་བ
ཆོས་ཞུ་པ་སེར་སྐྱ་སུམ་སྟོང་
ཆོས་ཞུ་པ་སེར་སྐྱ་ལྔ་ཁྲི་ལྷག
ཆོས་ཞུ་པ་སེར་སྐྱ་སུམ་ཁྲི 
བརྒལ་བ
ཉེ་བ
[
སྦར་སི་ལོ་ན
 མོན་གྷོ་འདོད་རྒུ་གླིང་གཞིས་ཆགས
ཧི་མ་ཅལ་གར་ཤ་སྐྱིད་ལུང་བྱེས་པ
ཧི་མ་ཅལ་ཁུ་ནུ་རི་ཀོང་པིའུ
འབྲས་ལྗོངས་སྒང་ཏོག 
ཨིསི་སྤྱན
༡༥
༡༥
༡༥
༡༩ 
༡༥
༡༥
༡༤ 
༡༣ 
༡༤ 
༡༩ 
ཕྱི་ཟླ་བརྒྱད་པ་རབ་བྱུང་བཅུ་བདུན་
༡༣ 
ཕྱི་ཟླ་བདུན་པ་རབ་བྱུང་བཅུ་བདུན་
༡༤ 
ཕྱི་ཟླ་བཞི་པ་རབ་བྱུང་བཅུ་བདུན་
ཕྱི་ཟླ་དང་པོ་རབ་བྱུང་བཅུ་བདུན་
ཕྱི་ཟླ་བཅུ་གཉིས་རབ་བྱུང་བཅུ་
༡༣ 
ཚེས་ 
༡༣ 
༡༣ 
༡༢ 
༡༢ 
༡༠ 
ཚེས་ 
ཚེས་ 
ཚེས་ 
ཚེས་ 
༡༡ 
༦ 
༦ 
༢ 
༡༩༩༣ 
༡༩༩༤ 
༡༩༩༥ 
བདུན་པའི་ཤིང་ཁྱི་ཟླ་ 
༡༩༩༣ 
༡༩༩༤ 
པའི་ཤིང་ཁྱི་ཟླ་ 
པའི་ཆུ་སྤྲེལ་ཟླ་ 
པའི་ཤིང་ཁྱི་ཟླ་ 
པའི་ཆུ་བྱ་ཟླ་ 
ཕྱི་ལོ་ 
ཕྱི་ལོ་ 
ཕྱི་ལོ་ 
ཕྱི་ལོ་ 
ཕྱི་ལོ་ 
[
154

དུས་འཁོར་དབང་ཆེན་བསྩལ་པའི་ཁ་གྲངས་རེའུ་མིག
 ཆོས་ཞུ་པ་སེར་སྐྱ་བཞི་སྟོང་ལྷག
ཆོས་ཞུ་པ་སེར་སྐྱ་ཉིས་འབུམ་ལ་
ཆོས་ཞུ་པ་སེར་སྐྱ་སུམ་སྟོང་
ཆོས་ཞུ་པ་སེར་སྐྱ་ཉིས་ཁྲི་
ཆོས་ཞུ་པ་སེར་སྐྱ་སུམ་ཁྲི 
ལྷག་
བརྒལ་བ
ཉེ་བ
ཧི་མ་ཅལ་སྤྱི་ཏི་རྟ་པོ་དགོན
ནུབ་བྷན་གྷལ་ས་ལི་སྒར
ཨ་རིའི་ཨིན་ཌི་ཡ་ན
སིཊ་ནི
[
༡༦
༡༦
༡༥
༡༥ 
༡༥
༡༥
༡༥ 
ཕྱི་ཟླ་བརྒྱད་པ་རབ་བྱུང་བཅུ་བདུན་
ཕྱི་ཟླ་བརྒྱད་པ་རབ་བྱུང་བཅུ་བདུན་
༡༤ 
༡༤ 
ཕྱི་ཟླ་དྲུག་པ་རབ་བྱུང་བཅུ་བདུན་
ཕྱི་ཟླ་དགུ་པ་རབ་བྱུང་བཅུ་བདུན་
ཕྱི་ཟླ་བཅུ་གཅིག་རབ་བྱུང་བཅུ་
༡༤ 
༡༤ 
༡༤ 
༡༣ 
ཚེས་ 
༡༣ 
༡༣ 
ཚེས་ 
ཚེས་ 
༡༡ 
ཚེས་ 
ཚེས་ 
༦ 
༧ 
༥ 
༨ 
༡༩༩༩ 
༡༩༩༥ 
༡༩༩༦ 
༡༩༩༦ 
༡༩༩༦ 
བདུན་པའི་མེ་བྱི་ཟླ་ 
པའི་ཤིང་ཕག་ཟླ་ 
པའི་ས་ཡོས་ཟླ་ 
པའི་མེ་བྱི་ཟླ་ 
པའི་མེ་བྱི་ཟླ་ 
ཕྱི་ལོ་ 
ཕྱི་ལོ་ 
ཕྱི་ལོ་ 
ཕྱི་ལོ་ 
ཕྱི་ལོ་ 
[
]
[
155

ཆོས་འབྱུང་ཀུན་བཏུས
 ཆོས་ཞུ་པ་སེར་སྐྱ་ཆིག་འབུམ་
 ཆོས་ཞུ་པོ་སེར་སྐྱ་བརྒྱད་སྟོང་
ཆོས་ཞུ་པ་སེར་སྐྱ་ཉིས་འབུམ་
ཆོས་ཞུ་པ་སེར་སྐྱ་ཉིས་ཁྲི་ལྔ་
ཆོས་ཞུ་པ་སེར་སྐྱ་ཆིག་ཁྲི 
སྟོང་བརྒལ་བ
བརྒལ་བ
བརྒལ་བ
II
nach 
 རྒྱ་གར་ལྷོ་ཕྱོགས་དཔལ་ལྡན་འབྲས་ 
 གནས་མཆོག་རྡོ་རྗེ་གདན
 ཁེ་ན་ཌ་ཁྲོ་རོང་ཊོ
lưng 
སྤུངས
གྷོརཱ་ཛ
༡༧
5
༡༦
༡༦ 
༡༥
55 
༡༦
༡༥ 
༡༥ 
༡ 
༡༥
༡༥ 
༡༤ 
༡༤ 
༡༤ 
ཕྱི་ཟླ་དང་པོ་རབ་བྱུང་བཅུ་བདུན་ 
ཕྱི་ཟླ་དང་པོ་རབ་བྱུང་བཅུ་བདུན་
56 
ཕྱི་ཟླ་བཞི་པ་རབ་བྱུང་བཅུ་བདུན་
༡༣ 
༡༤ 
ཚེས་ 
༡༣ 
ཕྱི་ཟླ་བཅུ་པའི་ཚེས་ 
55 
ཚེས་ 
༦ 
ཚེས་ 
ཚེས་ 
54 
༡༡ 
༡༡ 
༢ 
རབ་བྱུང་བཅུ་བདུན་པའི་ཆུ་རྟ
°°° 
༢༠༠༣ 
 ༢༠༠༢ 
༢༠༠༦ 
༢༠༠༣ 
 པའི་ལྕགས་འབྲུག་ཟླ་ 
 པའི་ཆུ་ལུག་ཟླ་ 
པའི་ཆུ་ལུག་ཟླ་ 
པའི་ཤིང་བྱ་ཟླ་ 
ཕྱི་ལོ་ 
ཕྱི་ལོ་ 
ཕྱི་ལོ་ 
ཕྱི་ལོ་ 
184 
]
[ 
156

དུས་འཁོར་དབང་ཆེན་བསྩལ་པའི་ཁ་གྲངས་རེའུ་མིག
ཆོས་ཞུ་པ་སེར་སྐྱ་ཆིག་ཁྲི་ཉིས་
ཨ་རིའི་རྒྱལ་ས་ཝ་ཤིང་ཀྲོན
༡༥
༡༤ 
ཚེས་ 
ཕྱི་ཟླ་བདུན་པ་རབ་བྱུང་བཅུ་
༥ 
བདུན་པའི་ལྕགས་ཡོས་ཟླ་ 
༢༠༡༡ 
ཕྱི་ལོ་ 
༡༦
༣༡ 
157

ཆོས་འབྱུང་ཀུན་བཏུས།
པའི་གཞི་བཙུགས་ཏེ་དགེ་བ་རླབས་ཆེ་བ་མཛད་ཅིང་། དུས་འཁོར་དབང་ཆེན་
གནང་བའི་ཁ་གྲངས་གཤམ་གྱི་རེའུ་མིག་ཏུ་གསལ་བ་ལྟར་རོ། །
གཞན་ཡང་། ཟབ་རྒྱས་མདོ་སྔགས་ཆོས་ཚུལ་རྒྱ་མཚོའི་ལུང་ཁྲིད་
མན་ངག་དབང་དང་རྗེས་གནང་གང་བསྩལ་པའི་སྐབས་སུ་སྔོན་འགྲོའི་གསུང་
ཆོས་སུ་སྐྱབས་འགྲོ་དང་། བྱང་ཆུབ་ཀྱི་སེམས་སྒོམ་པ། བདེན་བཞིའི་ཁྲིད་
དམིགས་དང་། ཟབ་མོ་སྟོང་པ་ཉིད་སྒོམ་པ་སོགས་ཐུན་མོང་ལམ་སྦྱང་སྔོན་
དུ་སོང་སྟེ་གཞུང་དངོས་གཞིའི་དཀའ་གནད་གང་ཞིག་ཀྱང་རྒྱུད་ཉམས་ལེན་
དང་སྦྱར་ནས་འདོམས་པར་མཛད་ལ། རྒྱ་གར་འཕགས་པའི་ཡུལ་གྱི་གདན་
ས་ཆེན་པོ་རྣམས་ཀྱིས་གཙོས་རིས་མེད་ཀྱི་ཆོས་སྡེ་ཆེ་ཆུང་སྤྱི་དང་། བྱེ་བྲག་བསྟན་
པ་རིན་པོ་ཆེ་མཆོག་གིས་མ་ཁྱབ་པའམ་ཁྱབ་ཀྱང་ཉམས་པར་གྱུར་པའི་འཛམ་གླིང་
རྒྱལ་ཁབ་ཡུལ་གྲུ་ཀུན་ཏུ་ཟབ་རྒྱས་ཆོས་ཀྱི་འཁོར་ལོ་བསྐོར་དང་སྐོར་བཞིན་དུ་
གཟུགས་སྐུ་ཉིན་མོའི་མགོན་པོ་བར་ཆད་སྤྲིན་གྱི་སྒྲིབ་གཡོག་དང་བྲལ་ཏེ་འཕྲིན་ལས་
འོད་སྣང་འབུམ་བརྒྱའི་དཔལ་གྱིས་རིས་མེད་ཐུབ་བསྟན་པདྨ་དཀར་པོའི་དགའ་
ཚལ་ཡངས་པོ་ལེགས་པར་སྐྱོང་བཞིན་པའི་སྐབས་ལགས་སོ། །
དེ་ལྟར་༧གོང་ས་རྒྱལ་བའི་དབང་པོ་སྐུ་ཕྲེང་བཅུ་བཞི་པ་ཆེན་པོ་རྗེ་བཙུན་
འཇམ་དཔལ་ངག་དབང་བློ་བཟང་ཡེ་ཤེས་བསྟན་འཛིན་རྒྱ་མཚོ་སྲིད་གསུམ་
དབང་བསྒྱུར་མཚུངས་པ་མེད་པའི་སྡེའི་རྣམ་པར་ཐར་པ་རྒྱ་ཚོ་ལྟ་བུ་ལས་ཆ་
ཙམ་ཞིག་བརྗོད་ཟིན་ཏོ། །
དེ་ཡང་༧གོང་ས་ལྷ་མིའི་རྣམ་འདྲེན་རྒྱལ་དབང་སྐུ་ཕྲེང་རིམ་བྱོན་གྱི་
འཁྲུངས་ཡུལ་དང་། འཁྲུངས་ལོ། རབ་བྱུང་། ལོ་ཁམས། ཟླ་ཚེས་དང་།
158

རབ་བྱེད་སོ་དྲུག་པ།
ཞིང་གཤེགས་པའི་རབ་བྱུང་ལོ་ཁམས་ཟླ་ཚེས་སོགས་བལྟ་བདེའི་ཕྱིར་འདིར་
མདོར་བསྡུས་རེ་འབྲི་བར་བྱའོ། །
༡༽ རྒྱལ་དབང་སྐུ་ཕྲེང་དང་པོ། རྗེ་དགེ་འདུན་གྲུབ་པ། འཁྲུངས་
ཡུལ་གཙང་ཤབ་སྟོད་དར་མཚོ་རུ་རབ་བྱུང་བདུན་པའི་ལྕགས་ལུག ཕྱི་ལོ་
༡༣༩༡ ལོར་སྐུ་འཁྲུངས། རབ་བྱུང་བརྒྱད་པའི་ཤིང་རྟ་ལོའི་ཟླ་བ་བཅུ་གཉིས་
པའི་ཚེས་བདུན། ཕྱི་ལོ་ ༡༤༧༤ ལོར་དགུང་ལོ་གྱ་བཞིའི་ཐོག་སྐུ་གཤེགས།
༢༽ རྒྱལ་དབང་སྐུ་ཕྲེང་གཉིས་པ། རྒྱལ་བ་དགེ་འདུན་རྒྱ་མཚོ།
འཁྲུངས་ཡུལ་གཙང་རྟ་ནག་གི་ཡུལ་དུ་རབ་བྱུང་བརྒྱད་པའི་མེ་སྤྲེལ་ལོའི་ཟླ་
བ་བཅུ་གཅིག་པའི་ཚེས་གསུམ། ཕྱི་ལོ་ ༡༤༧༦ ལོར་སྐུ་འཁྲུངས། རབ་
། ཕྱི་ལོ་ ༡༥༤༢ ལོར་
བྱུང་དགུ་པའི་ཆུ་སྟག་ཟླ་བ་གསུམ་པའི་ཚེས་བརྒྱད
དགུང་ལོ་རེ་བདུན་ཐོག་སྐུ་གཤེགས།
༣༽ རྒྱལ་དབང་སྐུ་ཕྲེང་གསུམ་པ། བསོད་ནམས་རྒྱ་མཚོ། འཁྲུངས་
ཡུལ་སྟོད་ལུང་རྩེ་དགའ་ཁང་གསར་གོང་དུ་རབ་བྱུང་དགུ་པའི་ཆུ་ཡོས་ཟླ་བ་
དང་པོའི་ཚེས་བཅོ་ལྔ། ཕྱི་ལོ་ ༡༥ ༤༣ ལོར་སྐུ་འཁྲུངས། རབ་བྱུང་བཅུ་
པའི་ས་བྱི་ལོའི་ཟླ་བ་གསུམ་པའི་ཚེས་བདུན། ཕྱི་ལོ་ ༡༥༨༨ ལོར་དགུང་
ལོ་ཞེ་དྲུག་ཐོག་སྐུ་གཤེགས།
༤༽ རྒྱལ་དབང་སྐུ་ཕྲེང་བཞི་པ། ཡོན་ཏན་རྒྱ་མཚོ། འཁྲུངས་ཡུལ་
ཇིང་གིར་རྒྱལ་རྒྱུད་སོག་ཡུལ་དུ་རབ་བྱུང་བཅུ་པའི་ས་གླང་ལོའི་ཟླ་བ་དང་པོའི་
ཚེས་གཅིག ཕྱི་ལོ་ ༡༥༨༩ ལོར་སྐུ་འཁྲུངས། རབ་བྱུང་བཅུ་པའི་མེ་
འབྲུག་ལོའི་ཟླ་བ་བཅུ་གཉིས་པའི་ཚེས་བཅོ་ལྔ། ཕྱི་ལོ་ ༡༦༡༦ ལོར་དགུང་
159

ཆོས་འབྱུང་ཀུན་བཏུས། 
ལོ་ཉེར་བརྒྱད་ཐོག་སྐུ་གཤེགས།
༥༽ རྒྱལ་དབང་སྐུ་ཕྲེང་ལྔ་པ། ངག་དབང་བློ་བཟང་རྒྱ་མཚོ། འཁྲུངས་
ཡུལ་འཕྱོངས་རྒྱས་འཕྱིང་དབར་སྟག་རྩེར་རབ་བྱུང་བཅུ་པའི་མེ་སྦྲུལ་ལོའི་
ཟླ་བ་བདུན་པའི་ཚེས་ཉེར་གསུམ། ཕྱི་ལོ་ ༡༦༡༧ ལོར་སྐུ་འཁྲུངས། རབ་
བྱུང་བཅུ་གཅིག་པའི་ཆུ་ཁྱི་ལོའི་ཟླ་བ་གཉིས་པའི་ཚེས་ཉེར་ལྔ། ཕྱི་ལོ་ ༡༦༨༢
ལོར་དགུང་ལོ་རེ་དྲུག་ཐོག་སྐུ་གཤེགས། །
༦༽ རྒྱལ་དབང་སྐུ་ཕྲེང་དྲུག་པ། ཚངས་དབྱངས་རྒྱ་མཚོ། འཁྲུངས་
ཡུལ་མོན་ལ་འོག་ཡུལ་གསུམ་དུ་རབ་བྱུང་བཅུ་གཅིག་པའི་ཆུ་ཕག་ལོའི་ཟླ་བ་
གསུམ་པའི་ཚེས་གཅིག ཕྱི་ལོ་ ༡༦༨༣ ལོར་སྐུ་འཁྲུངས། རབ་བྱུང་བཅུ་
གཉིས་པའི་མེ་ཁྱི། ཕྱི་ལོ་ ༡༧༠༦ ལོར་དགུང་ལོ་ཉེར་བཞིའི་ཐོག་སྐུ་གཤེགས་
ཞེས་བཤད་ལུགས་གཅིག་དང་། ལུགས་གཞན་ལྟར་ན་རབ་བྱུང་བཅུ་གཉིས་
པའི་མེ་སྟག ཕྱི་ལོ་ ༡༧༤༦ ལོར་སྐུ་གཤེགས་ཞེས་བཤད་སྲོལ་གཉིས་མཆིས།
༧༽ རྒྱལ་དབང་སྐུ་ཕྲེང་བདུན་པ། བསྐལ་བཟང་རྒྱ་མཚོ། འཁྲུངས་
ཡུལ་ལི་ཐང་དུ་རབ་བྱུང་བཅུ་གཉིས་པའི་ས་བྱི་ལོའི་ཟླ་བ་དང་པོའི་ཚེས་བཅུ་
དགུ ཕྱི་ལོ་ ༡༧༠༨ ལོར་སྐུ་འཁྲུངས། རབ་བྱུང་བཅུ་གསུམ་པའི་མེ་གླང་
ལོའི་ཟླ་བ་གཉིས་པའི་ཚེས་གསུམ། ཕྱི་ལོ་ ༡༧༥༧ ལོར་དགུང་ལོ་ལྔ་བཅུའི་
ཐོག་སྐུ་གཤེགས།
༨༽ རྒྱལ་དབང་སྐུ་ཕྲེང་བརྒྱད་པ། འཇམ་དཔལ་རྒྱ་མཚོ། འཁྲུངས་
ཡུལ་གཙང་སྟོད་ཐོབ་རྒྱལ་ལྷ་རི་སྒང་དུ་རབ་བྱུང་བཅུ་གསུམ་པའི་ས་སྟག་ལོའི་
ཟླ་བ་དྲུག་པའི་ཚེས་ཉེར་ལྔ། ཕྱི་ལོ་ ༡༧༥༨ ལོར་སྐུ་འཁྲུངས། རབ་བྱུང་
160

རབ་བྱེད་སོ་དྲུག་པ།
བཅུ་གསུམ་པའི་ཤིང་བྱི་ལོའི་ཟླ་བ་བཅུ་པའི་ཚེས་བཅོ་བརྒྱད། ཕྱི་ལོ་ ༡༨༠༤
ལོར་དགུང་ལོ་ཞེ་བདུན་ཐོག་སྐུ་གཤེགས།
༩༽ རྒྱལ་དབང་སྐུ་ཕྲེང་དགུ་པ། ལུང་རྟོགས་རྒྱ་མཚོ། འཁྲུངས་
ཡུལ་མདོ་ཁམས་ལྡན་ཆོས་འཁོར་དུ་རབ་བྱུང་བཅུ་གསུམ་པའི་ཤིང་གླང་ལོའི་
ཟླ་བ་བཅུ་གཉིས་པའི་ཚེས་གཅིག ཕྱི་ལོ་ ༡༨༠༥ ལོར་སྐུ་འཁྲུངས། རབ་
བྱུང་བཅུ་བཞི་པའི་ཤིང་ཕག་ལོའི་ཟླ་བ་གཉིས་པའི་ཚེས་བཅུ་དྲུག ཕྱི་ལོ་ ༡༨༡༥
ལོར་དགུང་ལོ་བཅུ་གཅིག་ཐོག་སྐུ་གཤེགས།
༡༠༽ རྒྱལ་དབང་སྐུ་ཕྲེང་བཅུ་པ། ཚུལ་ཁྲིམས་རྒྱ་མཚོ། འཁྲུངས་
ཡུལ་མདོ་ཁམས་ལི་ཐང་དུ་རབ་བྱུང་བཅུ་བཞི་པའི་མེ་བྱི་ལོའི་ཟླ་བ་གསུམ་པའི་
ཚེས་ཉེར་དགུ ཕྱི་ལོའི་ཟླ་བ་དགུ་པའི་ཚེས་གཅིག ཕྱི་ལོ་ ༡༨༢༧ ལོར་
དགུང་ལོ་ཉེར་གཉིས་ཐོག་སྐུ་གཤེགས།
༡༡༽ རྒྱལ་དབང་སྐུ་ཕྲེང་བཅུ་གཅིག་པ། མཁས་གྲུབ་རྒྱ་མཚོ། འཁྲུངས་
ཡུལ་མདོ་ཁམས་མི་ཉག་མགར་ཐར་དུ་རབ་བྱུང་བཅུ་བཞི་པའི་ས་ཁྱི་ལོའི་ཟླ་
བ་དགུ་པའི་ཚེས་གཅིག ཕྱི་ལོ་ ༡༨༣༨ ལོར་སྐུ་འཁྲུངས། རབ་བྱུང་བཅུ་
བཞི་པའི་ཤིང་ཡོས་ལོའི་ཟླ་བ་བཅུ་གཉིས་པའི་ཚེས་ཉེར་ལྔ། ཕྱི་ལོ་ ༡༨༥༥
ལོར་དགུང་ལོ་བཅོ་བརྒྱད་ཐོག་སྐུ་གཤེགས། །
༡༢༽ རྒྱལ་དབང་སྐུ་ཕྲེང་བཅུ་གཉིས་པ། འཕྲིན་ལས་རྒྱ་མཚོ། འཁྲུངས་
ཡུལ་ཉང་པོ་འོལ་དགའ་རྫོང་ཕྱི་རུ་རབ་བྱུང་བཅུ་བཞི་པའི་མེ་འབྲུག་ལོའི་ཟླ་
བ་བཅུ་གཉིས་པའི་ཚེས་གཅིག ཕྱི་ལོ་ ༡༨༥༦ ལོར་སྐུ་འཁྲུངས། རབ་
བྱུང་བཅོ་ལྔ་པའི་ཤིང་ཕག་ལོའི་ཟླ་བ་གསུམ་པའི་ཚེས་ཉི་ཤུ། ཕྱི་ལོ་ ༡༨༧༥
161

ཆོས་འབྱུང་ཀུན་བཏུས།
ལོར་དགུང་ལོ་ཉི་ཤུའི་ཐོག་སྐུ་གཤེགས།
༡༣༽ རྒྱལ་དབང་སྐུ་ཕྲེང་བཅུ་གསུམ་པ། ཐུབ་བསྟན་རྒྱ་མཚོ།
འཁྲུངས་ཡུལ་དྭགས་པོ་གླང་མདུན་དུ་རབ་བྱུང་བཅོ་ལྔ་པའི་མེ་བྱི་ལོའི་ཟླ་བ་ལྔ་
པའི་ཚེས་ལྔ། ཕྱི་ལོ་ ༡༨༧༦ ལོར་སྐུ་འཁྲུངས། རབ་བྱུང་བཅུ་དྲུག་པའི་
ཆུ་བྱ་ལོའི་ཟླ་བ་བཅུ་པའི་ཚེས་སུམ་ཅུ། ཕྱི་ལོ་ ༡༩༣༣ ལོར་དགུང་ལོ་ང་
བརྒྱད་ཐོག་སྐུ་གཤེགས། །
༡༤༽ རྒྱལ་དབང་སྐུ་ཕྲེང་བཅུ་བཞི་པ། བསྟན་འཛིན་རྒྱ་མཚོ། འཁྲུངས་
ཡུལ་རྗེ་སྐུ་འབུམ་ཤར་སྨད་སྟག་འཚེར་དུ་རབ་བྱུང་བཅུ་དྲུག་པའི་ཤིང་ཕག་
ལོའི་ཟླ་བ་ལྔ་པའི་ཚེས་ལྔ། ཕྱི་ལོ་ ༡༩༣༥ ལོར་སྐུ་འཁྲུངས་སོ། །
དེ་ལྟར་༸གོང་ས་ལྷ་མིའི་རྣམ་འདྲེན་རྒྱལ་དབང་སྐུ་ཕྲེང་རིམ་བྱོན་གྱི་
རྣམ་པར་ཐར་པ་རྒྱ་མཚོ་ལྟ་བུ་ལས་ཆ་ཙམ་རེ་བརྗོད་པའི་རབ་ཏུ་བྱེད་པ་སྟེ་སུམ་
ཅུ་སོ་དྲུག་པའོ། །
སྨྲས་པ། བསྐལ་བཟང་རྣམ་འདྲེ ན་གསང་གསུམ་སྒྱུ་མའི་
འཕྲུལ། །གསུམ་ལྡན་རྡོ་རྗེ་འཛིན་པའི་རྣམ་རོལ་ཏུ། །གངས་ཅན་བསྟན་
འགྲོའི་དཔལ་དུ་ཉེར་འཁྲུངས་པའི། །རྒྱལ་དབང་ཕྱག་ན་པད་མོའི་སྐུ་ཕྲེང་
གང་། །བྱམས་སོགས་ཚད་མེད་ཁ་འབབས་རྣམ་བཞིའི་རྒྱུན། །རིང་ནས་
བསགས་པའི་སྙིང་རྗེའི་ཆུ་གཏེར་ཐུགས། །ཉེས་ཚོགས་དུག་སྦྲུལ་ན་ཀྲས་ཡོངས་
དབེན་ཅིང་། །མང་ཐོས་ཡོན་ཏན་ནོར་བུའི་གཏེར་དུ་གྲུབ། །ཚུལ་མིན་རོ་
དང་ལྷན་ཅིག་མི་གནས་ཤིང་། ། བ་ཚྭའི་དྲི་དང་རྙོག་མའི་སྐྱོན་བྲལ་བ། །ཞིམ་
མངར་བཅུད་ལྡན་སྔོན་མེད་རྒྱ་མཚོ་འདི། །གདུལ་བྱའི་ཉ་ཚོགས་ཐར་པའི་
162

རབ་བྱེད་སོ་དྲུག་པ།
ལུས་འཚོའི་རྟེན། །ཟབ་རྒྱས་ཆོས་ཚུལ་བྱེ་བའི་རླབས་འཕྲེང་དང་། །བསྡུ་
ན་
བཞིའི་ལྷུ་བ་དཀར་པོ་དང་འགྲོགས་པའི། །མཐའ་ཡས་གདུལ་བྱ་ངང་མོའི་
ཚོགས་རྣམས་ཀྱིས། །དམ་པའི་ཐུགས་མཚོར་བསྟོད་དབྱངས་མགྲིན་རྔ་
སྒྲོགས། །རྒྱལ་ཀུན་སྙིང་རྗེའི་རང་གཟུགས་ལྷར་ཤར་བ། །སྤྱན་རས་གཟིགས་
དབང་ངོས་སྐལ་འདུལ་བའི་ཞིང་། །གངས་ལྗོངས་འགྲོ་རྣམས་དགེ་བའི་ལམ་
བཟང་པོར། །འགོད་ཕྱིར་ངུར་སྨྲིག་འཆང་བའི་གར་བསྒྱུར་ཏེ། །ཚངས་
དང་ལྷ་དབང་འཁོར་ལོས་བསྒྱུར་རྒྱལ་གྱིས། །འཇིག་རྟེན་མངའ་དབང་བསྒྱུར་
ལ་འགྲན་བཟོད་པའི། །བསླབ་གསུམ་རྒྱན་མཛེས་ལུགས་གཉིས་སྐྱོང་མཁས་
ཤིང་། །དབང་ཐང་སྙན་གྲགས་སྲིད་པའི་ཁྱོན་ལས་བརྒལ། །མངའ་ཐང་
བསོད་ནམས་མཚུངས་ཟླ་མ་མཆིས་ཀྱང་། །ཁེངས་བྲལ་མདོ་སྔགས་རིག་
གནས་མང་ཐོས་མཁས། །སྡོམ་གསུམ་སྐྱོན་བྲལ་སྒོ་གསུམ་ལེགས་གནས་
བཙུན། །བསྟན་འགྲོར་ཕན་པའི་རླབས་ཆེན་མཛད་པ་བཟང་། །ས་ཆེན་འདི་
རུ་ལྗོན་བཟང་མང་འཁྲུངས་ཀྱང་། །དཔག་བསམ་ཡོངས་འདུའི་ལྗོན་པར་འགྲན་
ནུས་གང་། །ལྗོངས་འདིར་ས་ཡི་དབང་པོ་མང་བྱོན་ཀྱང་། །དགེ་སློང་རྟེན་གྱི་
མི་དབང་རྒྱལ་དབང་ཉིད། །ཐུགས་དག་ཞི་དུལ་སྒོམ་དག་ཉོན་མོངས་བྲལ། །སྤྱོད་
པ་འཚེ་མེད་དབུ་མའི་ལམ་བཟང་གྲོགས། །རྨད་བྱུང་འཕྲིན་ལས་བཟང་པོས་རྒྱལ་
སྲིད་དཔལ། །ཆོས་བཞིན་བསྐྱངས་པས་མང་བཀུར་རྒྱལ་པོའི་ཟླ། །ཡབ་གཅིག་
སྐྱབས་མགོན་རྒྱལ་དབང་རིམ་བྱོན་གྱི། ། མ་སྨད་རྣམ་ཐར་རྒྱ་མཚོ་ལྟ་བུ་
ལས། །ཀུན་ནས་དད་པས་ཆ་ཙམ་བྲིས་པའི་དགེས། །འགྲོ་རྣམས་དམ་པས་
རྗེས་སུ་འཛིན་གྱུར་ཅིག །ཅེས་བར་སྐབས་ཀྱི་ཚིགས་སུ་བཅད་པའོ། །
163

རབ་བྱེད་སོ་བདུན་པ།
ས་བཅད་གསུམ་པ། པཎ་ཆེན་སྐུ་ཕྲེང་རིམ་བྱོན་གྱིས་བསྟན་ལ་བྱ་བ་
མཛད་པའི་ཚུལ་ལས། །
༡༽ སྐུ་ཕྲེང་དང་པོ་མཁས་གྲུབ་དགེ་ལེགས་དཔལ་བཟང་།
དེ་ཡང་འཇམ་མགོན་རྒྱལ་བའི་རྒྱལ་ཚབ་དགའ་ལྡན་ཁྲི་ཐོག་གསུམ་པ་
མཁས་གྲུབ་དགེ་ལེགས་དཔལ་བཟང་ཞེས་གྲགས་པའི་རྗེ་ཙོང་ཁ་པའི་ཐུགས་
སྲས་དམ་པ་གང་དེ་ནི། ལ་སྟོད་བྱང་གི་ས་ཆའི་ལྡོག་གཞུང་དུ་བྱང་བ་བདག་
པོའི་དཔོན་རིགས་ཡབ་བཀྲ་ཤིས་དཔལ་བཟང་དང་། ཡུམ་བུ་འདྲེན་རྒྱལ་མོ་
གཉིས་ལ་སྲས་གསུམ་འཁྲུངས་པའི་ཆུང་བ་བསོད་ནམས་བཀྲ་ཤིས་དང་། འབྲིང་
བ་བ་སོ་ཆོས་ཀྱི་རྒྱལ་མཚན་དང་། ཆེ་བ་རྗེ་འདི་ཉིད་ནི། རབ་བྱུང་དྲུག་པའི་
ཤིང་གླང་ ཕྱི་ལོ་ ༡༣༨༥ ལོར་སྐུ་འཁྲུངས། ཆུང་བྱིས་པའི་དུས་ནས་ན་
ཟླ་གཞན་དག་ལས་མཁྱེན་རབ་ཀྱི་རྩལ་དང་། མཛད་སྤྱོད་སོགས་ཁྱད་དུ་འཕགས་
པ་ཞིག་ཡིན་ལ།
མཁས་གྲུབ་ལྷ་དབང་བློའི་སྐྱེ་བ་དྲན་ཞིང་། གཞན་དག་ཀྱང་མཁས་
གྲུབ་ལྷ་དབང་བློའི་སྐྱེ་བ་ཡིན་ཞེས་གླེང་བས། བྱིས་པའི་དུས་ནས་མཁས་གྲུབ་
ཅེས་མཚན་ཐོགས། སྐྱེ་བ་སྔོན་མ་རྣམས་སུ་རྒྱ་གར་འཕགས་པའི་ཡུལ་དུ་བཅོམ་
ལྡན་འདས་ཀྱི་སྤྱན་སྔར་འཕགས་པ་རབ་འབྱོར་དང་། གཞན་ཡང་། སློབ་
དཔོན་ལེགས་ལྡན་འབྱེད་དང་། རིག་པའི་ཁུ་བྱུག་ཆེ་བ། ཨ་ཧྥུ་ཀ་ར། རྡོ་རྗེ་
165

ཆོས་འབྱུང་ཀུན་བཏུས།
དྲིལ་བུ་སོགས་ཀྱི་སྐྱེ་བརྒྱུད་དུ་གྲགས་ཤིང་ལུང་བསྟན། ཤམྦྷ་ལའི་ཡུལ་དུ་རིགས་
ལྡན་འཇམ་དཔལ་གྲགས་ཀྱི་སྤྲུལ་པར་ལུང་བསྟན་ཅིང་། བོད་གངས་ཅན་གྱི་
ལྗོངས་སུ་བློ་བཟང་གྲགས་པའི་དུས་མཁས་གྲུབ་རྗེར་གྲགས། ཞེས་མ་ཅིག་
ལབ་སྒྲོན་གྱི་ལུང་བསྟན་ཡང་ཡོད་པར་བཤད།
རྗེ་འདི་དགུང་ལོ་བདུན་ལ་ཕེབས་པ་ལྕགས་ལུག ཕྱི་ལོ་ ༡༣༩༡ ལོར་
གནས་བརྟན་འདུལ་བ་འཛིན་པ་སེངྒེ་རྒྱལ་མཚན་གྱིས་མཁན་པོ་དང་། རྒྱ་མ་
བ་ཡོན་ཏན་འོད་ཀྱིས་ལས་ཀྱི་སློབ་དཔོན་མཛད་དེ་དགེ་ཚུལ་གྱི་སྡོམ་པ་བཞེས།
མཚན་ལ་མཁས་གྲུབ་དགེ་ལེགས་དཔལ་བཟང་པོ་ཞེས་གསོལ། རྗེ་བཙུན་རེད་
མདའ་བ་ཆེན་པོའི་སྤྱན་སྔར་ཚད་ཕར་དབུ་མ། མངོན་པ་གོང་འོག་འདུལ་གཞུང་
བཅས་གསན་བསམ་མཐར་ཕྱིན་པར་མཛད། །
བླ་མ་དམ་པ་བསོད་ནམས་རྒྱལ་མཚན་དང་། པཎ་ཆེན་ན་བཟའ་བ་
དང་། ལམ་འབྲས་པ་ཡེ་ཤེས་དཔལ་བ་རྣམ་གསུམ་གྱི་དྲུང་ལས་གསང་སྔགས་
རྡོ་རྗེ་ཐེག་པའི་ཆོས་སྐོར་མང་དུ་གསན་བསམ་སྒོམ་པ་མཛད། དགུང་ལོ་ནར་
མ་སོན་པ་དགུང་ལོ་བཅུ་བདུན་གྱི་དུས་ཞེས་པའི་ལུགས་གཅིག་དང་། དགུང་
ལོ་བཅུ་དྲུག་པ་རབ་བྱུང་བདུན་པའི་ལྕགས་འབྲུག ཕྱི་ལོ་ ༡༤༠༠ ལོར་བོ་
དོང་པཎ་ཆེན་ཕྱོགས་ལས་རྣམ་རྒྱལ་གྱིས་ཚད་མ་རིགས་གཏེར་དགག་པ་ལ་
ལན་གནང་ཆེད་ངམ་རིང་དུ་ཕེབས་ནས་བོ་དོང་པཎ་ཆེན་དང་བརྩད་པས་པཎ་
ཆེན་ཕམ་པར་མཛད། མཁས་གྲུབ་རྗེའི་མཁྱེན་དཔྱོད་ཀྱི་རྩལ་གྱིས་མཁས་
པའི་དབང་པོ་བོ་དོང་པཎ་ཆེན་ཡིད་འཕྲོགས་ཏེ་མཁས་གྲུབ་དགེ་ལེགས་དཔལ་
བཟང་པོར་བསྔགས་པའི་བུང་བ་རྣམ་པར་རྩེན་པའི་རྒྱུད་མངས་ཞེས་པའི་སྙན་
166

རབ་བྱེད་སོ་བདུན་པ།
རྩོམ་ཞིག་མཛད་པར་བཤད། དེ་དུས་རྩོད་པ་མཛད་པ་རྣམས་མཁས་པ་མང་
པོས་ཟིན་བྲིས་སུ་བཏབ་པ་རྣམས་གཞིར་བཟུང་སྟེ། ཕྱིས་སུ་དགུང་ལོ་ཉེར་
དགུ་པ་ཆུ་སྦྲུལ། ཕྱི་ལོ་ ༡༤༡༣ ལོར་ཉང་སྟོད་ལྕང་ར་དཔལ་འབར་གྱི་
དགོན་པར་བཞུགས་སྐབས་ཚད་མ་སྡེ་བདུན་གྱི་དཀའ་གནད་གསལ་བར་སྟོན་
པ་ཡིད་ཀྱི་མུན་སེལ་ཞེས་བྱ་བའི་ཚད་འགྲེལ་གྱི་གཞུང་དེ་མཛད། །
དགུང་ལོ་ཉི་ཤུར་ཕེབས་པ་ཤིང་སྤྲེལ། ཕྱི་ལོ་ ༡༤༠༩ ལོར་རྗེ་བཙུན་
རེད་མདའ་བ་གཞོན་ནུ་བློ་གྲོས་ཀྱིས་མཁན་པོ། མཁས་པའི་དབང་པོ་དཔལ་
འབྱོར་ཤེས་རབ་ཀྱིས་སློབ་དཔོན་མཛད་དེ་ཁ་སྐོང་འོས་པ་གྲངས་ཚང་བའི་དགེ་
འདུན་གྱི་དབུས་སུ་བསྙེན་རྫོགས་ཀྱི་སྡོམ་པ་བཞེས། དེར་རྗེ་བཙུན་རེད་མདའ་
བའི་ཞལ་ནས་མཁས་གྲུབ་རྗེ་ལ་ཁྱེད་རྗེ་ཙོང་ཁ་པ་དང་མཇལ་ནས་བླ་མར་བསྟེན་
ན་གཞན་དང་མི་འདྲ་བ་ཞིག་འོང་ཞེས་བཀའ་གནང་བ་དང་དུ་བླངས་ནས་དགུང་
ལོ་ཉེར་གསུམ་བཞེས་པ་མེ་ཕག ཕྱི་ལོ་ ༡༩༠༧ ལོར་རྗེ་ཙོང་ཁ་པ་སེ་ར་
ཆོས་སྡིངས་སུ་བཞུགས་པ་དང་མཇལ། དེ་མ་ཐག་བཅོམ་ལྡན་འདས་དཔལ་
རྡོ་རྗེ་འཇིགས་བྱེད་ཀྱི་དབང་དང་མན་ངག་དུ་མ་བསྩལ། དེ་ནས་བཟུང་ཞིང་
གཞན་དུ་མ་གཤེགས་ཀྱི་བར་ཐུགས་བརྩེ་བ་ཆེན་པོས་རྗེས་སུ་བཟུང་། མདོ་
རྒྱུད་ཀྱི་ཆོས་ཚུལ་རྒྱ་མཚོའི་ཆོས་རྒྱུན་སྤྱི་དང་། ཐུན་མོང་མ་ཡིན་པའི་ཟབ་
ཆོས་ཀྱི་གདམས་པ་རྫོགས་པར་གནང་ཞིང་། དེ་ཀུན་ཐུགས་དམ་ཉམས་བཞེས་
སུ་མཛད་པའི་བོགས་འདོན་གྱི་ཆེད་དུ་དམ་བཅའ་བཅུ་མཛད་ཅེས་པ་ནི། འདུ་
འཛིའི་གཏམ་མི་སྨྲ་བ། གཞན་སྐྱོན་མི་གླེང་བ། གཞན་ལ་ཚིག་རྩུབ་མི་སྨྲ་བ།
ཉེ་དུ་དང་རྙེད་བཀུར་ལ་ཆགས་སེམས་ཀྱིས་བརྟག་པར་མི་བྱ་བ། དགེ་སྦྱོར་
167

ཆོས་འབྱུང་ཀུན་བཏུས།
ལ་བརྩོན་པ། གང་གི་ཚེ་ཡང་ལུས་ཕན་ཚུན་ལ་མཉེ་བ་དང་བཟའ་བཏུང་ཧ་
ཅང་མང་པོར་བརྟེན་པ་སོགས་མི་བྱ་བ། གཞན་ལ་ཡོ་བྱད་སྦྱིན་པ། རང་
དང་ཉེ་རུང་རིང་རུང་སྲོག་གི་བར་གནོད་པ་བྱེད་པ་ལ་འཁོན་འཛིན་མི་བྱེད་པ།
རང་གི་ཡོ་བྱད་བཅུ་གསུམ་མ་གཏོགས་རང་དོན་དུ་མི་འཆང་བ་དང་། ཆོས་
འཆད་པ་ཐམས་ཅད་བྱང་ཆུབ་ཀྱི་སེམས་ཀྱིས་ཟིན་པ། གཞན་གྱི་ཕུན་ཚོགས་
ལ་ཕྲག་དོག་མི་བྱ་བ། སྐྱེས་བུ་ཆུང་འབྲིང་ཆེ་གསུམ་ལ་བློ་སྦྱངས་ཤིང་སྨོན་
འཇུག་གི་ཆོ་ག་ཉུང་ངུའི་སྒོ་ནས་བྱང་ཆུབ་ཀྱི་སེམས་གཉིས་ཐུན་གཞིར་སྦྱང་
བ༑ ཡི་དམ་གང་གི་རྟེན་བརྟེན་པའི་དཀྱིལ་འཁོར་ཐུན་གཞིར་གསལ་སྣང་
བརྟན་པོ་བྱེད་པ་དང་བཅུའོ། །དེ་དག་ལས་ནམ་ཡང་འདའ་བ་མེད་པར་
སྐུ་ཚེ་མཐའ་འཁྱོལ་བ་མཛད། །
དགུང་ལོ་ཞེ་གསུམ་ལ་ཕེབས་པ་མེ་ལུག ཕྱི་ལོ་ ༡༩༢༧ ལོར་རྒྱལ་
རྩེའི་གཙུག་ལག་ཁང་དུ་ཕེབས་ཏེ་ཀུན་མཁྱེན་རོང་སྟོན་པ་དང་རྩོད་པའི་གྲབས་
བཤམས་ཀྱང་རོང་ཆེན་པ་ཐབས་སྣ་ཚོགས་ཀྱིས་བཤོལ། འཇམ་མགོན་བླ་
མ་ཙོང་ཁ་པ་ཆེན་པོ་སྐུ་གཤེགས་པའི་རྗེས་སུ་གདུང་ཤུགས་དྲག་པོས་གསོལ་
བ་བཏབ་པས་མནལ་ལམ་དུ་རྗེའི་ཞལ་དངོས་སུ་གཟིགས་ཏེ། འོད་སྲུང་
ལེའུ་གསུངས་པས་དབུ་མའི་ལྟ་བའི་གནད་ལ་ཐེ་ཚོམ་གྱི་དྲ་བ་བཅད། དེ་
ལྟ་ཡང་དག་པའི་སྣང་བར་ལན་ལྔ་ཡི་བར་དུ་ཞལ་གཟིགས་ཏེ་ཆོས་གསུངས་
པའི་བཀོད་པ་རྗེ་གཟིགས་པ་ལྔ་ལྡན་དུ་གྲགས་པ་དེ་མཁས་གྲུབ་རྗེ་ལ་ཞལ་
གཟིགས་ལན་ལྔ་བྱུང་བ་དེའོ། །
སྔར་ཉང་སྟོད་ལྕང་རའི་གདན་ས་མཛད་པའི་སྐབས་གང་ཞིག་ཏུ་དེ་དུས་
168

རབ་བྱེད་སོ་བདུན་པ།
ཀྱི་གྲྭ་ས་ཆེན་པོ་རྣམས་སུ་ཕེབས་ཏེ་དབུ་ཕར་འདུལ་མཛོད་བཞི་དང་། རྩ་འཇུག་
བཞི་གསུམ། རྒྱུད་བླ་མ། ཆོས་མངོན་པ། དཔལ་ལྡན་འདུས་པ་བཅས་པོ་ཏི་
བཅུའི་ཐོག་གྲྭ་སྐོར་དམ་བཅའ་དང་བཤད་པ་མཛད་པའི་སྲོལ་བཏོད་པས་ལྕང་
ར་བཀའ་བཅུ་པ་ཞེས་མཁས་པའི་གྲགས་སྙན་རྒྱས།
གཞན་ཡང་། བསྟན་པའི་བྱ་བ་འདི་ལྟར་མཛད་དེ། རི་བོ་གངས་
ཅན་གྱི་དགོན་པ་དང་། དཔལ་འཁོར་བདེ་ཆེན་གྱི་ཆོས་སྡེ་ཆེན་པོ་ཕྱག་འདེབས་
མཛད་ཅིང་། དགའ་ལྡན་དུ་མཚན་ཉིད་གྲྭ་ཚང་བཞི་བཙུགས་ཏེ་གཞུང་ཆེན་
ལྔའི་འཆད་ཉན་ཀྱང་ལེགས་པར་བཙུགས། དུས་གང་ཞིག་ཏུ་དཔོན་སློབ་རྣམས་
ལ་ནམ་མཁའ་ལས་ཐོག་བབས་པ་སྡིག་མཛུབ་ཀྱིས་གཞན་དུ་བསྒྱུར་བ་སོགས་
གྲུབ་པའི་རྟགས་མཚན་མང་དུ་བསྟན་པར་བཤད། མཁས་གྲུབ་ཆོས་ཀྱི་རྗེ་དགུང་
ལོ་ཞེ་བདུན་ལ་ཕེབས་པ། རབ་བྱུང་བདུན་པའི་ལྕགས་ཕག ཕྱི་ལོ་ ༡༤༣༡
ལོར་རྒྱལ་ཚབ་དར་མ་རིན་པོ་ཆེས་བཀའ་ཕེབས་པ་ལྟར་འཇམ་མགོན་རྒྱལ་བའི་
རྒྱལ་ཚབ་ཏུ་དབང་བསྐུར་ཏེ་གསེར་ཁྲིར་མངའ་གསོལ་ནས་འཇམ་མགོན་ཙོང་
ཁ་པའི་རང་ལུགས་དྲི་མ་མེད་པ་དབྱར་མཚོ་རྒྱས་པ་ལྟར་ལོ་བརྒྱད་ཀྱི་རིང་
ལེགས་པར་བསྐྱངས་ནས་མདོ་རྒྱུད་བཤད་སྒྲུབ་ཀྱི་བསྟན་པ་རྒྱས་པར་མཛད་
ཅིང་། རྗེ་བླ་མའི་དངུལ་གདུང་གི་དབུ་ཐོག་ཏུ་གསེར་ཟངས་ཀྱི་རྒྱ་ཕིབས་ཐོག་
མར་འབུབ་པར་མཛད། དགའ་ལྡན་ལྔ་མཆོད་ཀྱི་སྲོལ་བཏོད། དངོས་སློབ་
གསུང་སྐྱེས་སློབ་མ་ཡང་འཇམ་དབྱངས་ཆོས་རྗེ་དང་། བྱམས་ཆེན་ཆོས་རྗེ་
སོགས་མཁས་གྲུབ་གྲགས་ཅན་ཉེར་ལྔ་བྱུང་ཞེས་བཤད།
དམ་པ་འདི་ལ་གསུང་འབུམ་འདི་ལྟར་བཞུགས་ཏེ། ཚད་མའི་ལམ་
169

ཆོས་འབྱུང་ཀུན་བཏུས།
ཁྲིད་དང་། མངོན་པའི་ལེའུའི་ཊིཀྐ་རྗེའི་གསུང་བཞིན་མཛད་པ། ཚད་མ་
སྡེ་བདུན་ཡིད་ཀྱི་མུན་སེལ་དང་། ཚད་མ་ལེའུ་གཉིས་པ་དང་། གསུམ་པ།
རང་དོན་དང་། གཞན་དོན་ལེའུ་བཅས་རེ་རེའི་རྒྱ་ཆེར་བཤད་པ་རིགས་པའི་
རྒྱ་མཚོ་བཅས་གཞུང་ཚན་བདུན་བཞུགས། འགྲེལ་པ་དོན་གསལ་གྱི་རྣམ་བཤད་
རྟོགས་དཀའི་སྣང་བ། བསྟན་བཅོས་མངོན་པར་རྟོགས་པའི་རྒྱན་གྱི་མཐར་
ཐུག་པའི་ལྟ་བ་ཐལ་འགྱུར་དུ་འགྲེལ་ཚུལ་གནད་དོན་གསལ་བའི་ཟླ་ཟེར། ཟབ་
མོ་སྟོང་པ་ཉིད་ཀྱི་དེ་ཁོ་ན་ཉིད་རབ་ཏུ་གསལ་བར་བྱེད་པའི་བསྟན་བཅོས་བསྐལ་
བཟང་མིག་འབྱེད། ལྟ་བའི་ཞལ་ཤེས་ཡིག་ཆུང་དང་། ལྟ་ཁྲིད་མུན་སེལ་
སྒྲོན་མེ། དབུ་མ་ཐལ་འགྱུར་བའི་ལུགས་ཀྱི་ཟབ་ལམ་དབུ་མའི་ལྟ་ཁྲིད་བཅས་
དབུ་ཕར་སྐོར་གྱི་གསུང་འབུམ་དང་།
རྒྱུད་ཐམས་ཅད་ཀྱི་རྒྱལ་པོ་དཔལ་གསང་བ་འདུས་པའི་དཀྱིལ་ཆོག་གི་
ངག་འདོན་གོ་སླ་བར་བརྗོད་པ། གསང་འདུས་མངོན་རྟོགས་ཀྱི་ལྷན་ཐབས་
དང་། གསང་འདུས་འཇམ་དཔལ་རྡོ་རྗེའི་སྒྲུབ་ཐབས་ཀྱི་ལྷན་ཐབས། གསང་
འདུས་བསྐྱེད་རིམ་དངོས་གྲུབ་རྒྱ་མཚོ། གསང་འདུས་རྫོགས་རིམ་གྱི་མན་
ངག འཇམ་དཔལ་གསང་ལྡན་གྱི་དཀྱིལ་ཆོག་སྙིང་པོ་ཉེར་བསགས། གསང་
འདུས་ཞི་རྒྱས་ཀྱི་སྦྱིན་སྲེག རིམ་ལྔའི་གསལ་བྱེད་ཟིན་བྲིས་སུ་བསྩལ་པ་སྔ་
ཕྱི་གཅིག་ཏུ་བསྡོམས་པ། རྡོ་རྗེའི་རྒྱུད་བརྟག་པ་གཉིས་པའི་རྣམ་བཤད། རྒྱུད་
སྡེ་སྤྱིའི་རྣམ་གཞག འཇིགས་བྱེད་བསྐྱེད་རིམ་དང་། འཇིགས་བྱེད་ཀྱི་ཞི་
རྒྱས་སྦྱིན་སྲེག འཇིགས་བྱེད་ལྷ་བཅུ་གསུམ་མའི་བསྐྱེད་རིམ་བཅས་བཞུགས།
དཔལ་འཁོར་ལོ་བདེ་མཆོག་ལཱུ་ཨི་བའི་ལུགས་ཀྱི་དཀྱིལ་འཁོར་གྱི་ཆོ་ག་བདེ་
170

རབ་བྱེད་སོ་བདུན་པ།
ཆེན་རོལ་མཚོ་དང་། བདེ་མཆོག་དྲིལ་བུ་ལུས་དཀྱིལ་གྱི་དབང་དུ་བྱས་པའི་
བསྐྱེད་རིམ་གྱི་དཀའ་གནད། ཀྱི་རྡོ་རྗེའི་དཀྱིལ་ཆོག དེའི་སྒྲུབ་ཐབས། དེའི་
མཆོད་འཕྲེང་མཆོད་བསྟོད་སྨོན་ཤིས་བཅས་ཀྱི་ཟུར་འདེབས། དུས་འཁོར་
འགྲེལ་ཆེན་དྲི་མེད་འོད་བཅས་བཞུགས།
གཞན་ཡང་། ས་ལམ་རྣམ་གཞག་མཁས་པའི་ཡིད་འཕྲོག་དང་། སྔགས་
དང་ཕ་རོལ་ཏུ་ཕྱིན་པའི་ས་ལམ་གྱི་བགྲོད་ཚུལ་གསལ་སྒྲོན་དང་སྦྱར་བ། སྡོམ་
གསུམ་རྣམ་གཞག་ཐུབ་བསྟན་བྱི་དོར། གསུང་ཐོར་བུ་བ་སོགས་བསྡོམས་པས་
གསུང་འབུམ་པོ་ཏི་བཅུ་གཉིས་བཞུགས་སོ། ། །
མཐར་མཁས་གྲུབ་རྗེ་དགུང་ལོ་ང་བཞི་ལ་ཕེབས་པ། རབ་བྱུང་བདུན་
པའི་ས་རྟ་ལོའི་ཆོ་འཕྲུལ་ཟླ་བའི་ཚེས་ཉེར་གཅིག ཕྱི་ལོ་ ༡༩༣༨ ལོར་
གཟུགས་སྐུའི་བཀོད་པ་བསྡུས་པའི་ཚུལ་གྱིས་དགའ་ལྡན་གྱི་ཞིང་དང་། རི་
བོ་རྩེ་ལྔ་སོགས་སུ་སྤྲུལ་པའི་ཟློས་གར་དུ་མར་བསྒྱུར་པར་གྲགས་སོ། །
གོང་དུ་ལེའུ་གསུམ་པའི་དེབ་སྟོད་ཆའི་དགའ་ལྡན་ཁྲི་བ་རིམ་བྱོན་གྱི་
སྐབས་དམ་པ་འདིའི་རྣམ་ཐར་སྙིང་བསྡུས་གནད་ཚང་དུ་བརྗོད་ཟིན་པས། འདིར་
དེ་ལས་ཅུང་ཙམ་རྒྱས་པར་བྲིས་པས་ཟློས་སྐྱོན་དུ་བལྟ་བར་མི་བྱའོ། །དེ་ལྟར་
པཎ་ཆེན་སྐུ་ཕྲེང་དང་པོ་མཁས་གྲུབ་ཆོས་ཀྱི་རྗེས་བསྟན་ལ་བྱ་བ་མཛད་པའི་
ཚུལ་ལས་བརྩམས་པའི་རྣམ་པར་ཐར་པ་ཆ་ཙམ་བརྗོད་ཟིན་ཏོ། །
༢༽ པཎ་ཆེན་སྐུ་ཕྲེང་གཉིས་པ་བསོད་ནམས་ཕྱོགས་ཀྱི་གླང་པོ།
པཎ་ཆེན་སྐུ་ཕྲེང་གཉིས་པ་བསོད་ནམས་ཕྱོགས་ཀྱི་གླང་པོ་མཆོག་ནི། རབ་
བྱུང་བདུན་པའི་ས་ལུག ཕྱི་ལོ་ ༡༩༣༩ ལོའི་བོད་ཟླ་དང་པོའི་ཚེས་བཅུ་
171

ཆོས་འབྱུང་ཀུན་བཏུས།
གཉིས་ཉིན་གཙང་ལྷོ་ཁུད་དུ་ལྷོ་ཁུད་བླ་མ་རྣམ་རྒྱལ་དབང་ཕྱུག་གི་ཚ་བོར་འཁྲུངས།
བ་སོ་ཆོས་ཀྱི་རྒྱལ་མཚན་གྱིས་ཁྱེའུ་དེའི་མཚན་ལ་བསོད་ནམས་ཕྱོགས་གླང་
ཞེས་གསོལ། སེམས་དཔའ་ཆེན་པོ་བློ་གྲོས་སྦས་པ་སོགས་ཡོངས་འཛིན་དུ་
ཚུལ་བཞིན་བསྟེན་ནས་མདོ་སྔགས་རིག་པའི་གནས་དང་བཅས་པའི་གཞུང་
ལུགས་མཐའ་དག་ལ་གསན་བསམ་རྒྱ་ཆེན་པོ་མཛད་པས་མཁས་པར་གྱུར།
གསང་ཕུར་གྲྭ་སྐོར་མཛད། དབེན་སའི་དགོན་པ་ཞོལ་གྱི་གདན་ས་མཛད་ཅིང་
ཁྲི་བའི་ཐུགས་འགན་བཞེས་ནས་ལུང་རྟོགས་བཤད་སྒྲུབ་ཀྱི་བསྟན་པ་སྒོ་ཀུན་
ནས་རྒྱས་པར་མཛད།
ཐུབ་དབང་ལི་སྐུ་ཞིག་གིས་ལུང་བསྟན་པ་བཞིན་དབེན་རྩ་ཕུར་ཆོས་འཁོར་
དབུས་སྡིངས་ཞེས་པའི་མོ་དགོན་ཞིག་ཕྱག་འདེབས་མཛད། དགེ་ལྡན་པའི་
བསྟན་པ་རྒྱས་པར་གསུངས་པའི་དབེན་ས་སྙན་བརྒྱུད་ཀྱི་རྩོམ་སྲོལ་བཏོད།
འདབ་ཆགས་ལ་གླེང་མོལ་མཛད་ཚུལ་གྱི་མགུར་སོགས་ཀྱི་བསྟན་བཅོས་མང་
དུ་མཛད་པར་བཤད།
མཐར་དགུང་ལོ་རེ་དྲུག་བཞེས་པ་རབ་བྱུང་བརྒྱད་པའི་ཤིང་བྱི། ཕྱི་
ལོ་ ༡༥༠༤ ལོའི་བོད་ཟླ་གསུམ་པའི་ཚེས་ཉེར་ལྔའི་ཉིན་སྐུ་གཤེགས། དེ་
ལྟར་པཎ་ཆེན་སྐུ་ཕྲེང་གཉིས་པ་བསོད་ནམས་ཕྱོགས་ཀྱི་གླང་པོའི་རྣམ་པར་ཐར་
པ་ཆ་ཙམ་ཞིག་བརྗོད་ཟིན་ཏོ། །
༣༽ པཎ་ཆེན་སྐུ་ཕྲེང་གསུམ་པ་བློ་བཟང་དོན་གྲུབ།
པཎ་ཆེན་སྐུ་ཕྲེང་གསུམ་པ་བློ་བཟང་དོན་གྲུབ་མཆོག་ནི། རབ་བྱུང་
བརྒྱད་པའི་ཤིང་གླང་། ཕྱི་ལོ་ ༡༥༠༥ ལོར་གཙང་གཡས་རུའི་ཆར་དགེ་
172

རབ་བྱེད་སོ་བདུན་པ།
རྒྱས་བྱེ་མ་ལྷོ་ཁུད་ཀྱི་ཕུར་ཡབ་བསོད་ནམས་རྡོ་རྗེ་དང་། ཡུམ་དཔལ་འཛོམས་
གཉིས་ཀྱི་སྲས་སུ་འཁྲུངས། དགུང་ལོ་བཅུ་གཅིག་བཞེས་པར་ཆོས་རྗེ་ལྷ་རི་
རྩེ་བ་གྲགས་པ་དོན་གྲུབ་ཀྱི་སྤྱན་སྔར་དགེ་ཚུལ་གྱི་སྡོམ་པ་བཞེས། གྲུབ་ཆེན་
ཆོས་རྡོ་རྗེས་ཐུགས་བརྩེ་བས་རྗེས་སུ་བཟུང་བའི་སློབ་མའི་གཙོ་བོར་གྱུར་ཏེ་ཇོ་
མོ་ལྷ་རིར་བཀའ་གདམས་སྤྲུལ་པའི་གླེགས་བམ་གནང་། །
དབེན་སར་མདུན་ས་ཆོས་ཀྱི་ཕོ་བྲང་ཞེས་པའི་དགོན་པ་ཕྱག་འདེབས་
མཛད། དགུང་ལོ་སོ་གསུམ་ལ་ཕེབས་སྐབས་གདན་ས་ཆེན་པོ་དཔལ་ལྡན་འབྲས་
དཀར་སྤུངས་པའི་ཆོས་སྡེ་རུ། རྒྱལ་བ་དགེ་འདུན་རྒྱ་མཚོས་མཁན་པོ་མཛད་
དེ༑ གནས་བརྟན་འདུལ་བ་འཛིན་པ་མཁན་སློབ་ཁ་སྐོང་འོས་པ་དགེ་འདུན་
གྲངས་ཚང་གི་དབུས་སུ་བསྙེན་རྫོགས་ཀྱི་སྡོམ་པ་བཞེས།
དབེན་ས་བཀའ་འབུམ་ཞེས་པའི་གསུང་རྩོམ་བཞུགས། དགུང་ལོ་རེ་
གཅིག་བཞེས་པ་ཤིང་གླང་། ཕྱི་ལོ་ ༡༥༦༥ ལོར་སྐུ་བདེ་བར་གཤེགས་པའི་
ཚུལ་བསྟན་ཏོ། །པཎ་ཆེན་སྐུ་ཕྲེང་གསུམ་པ་དབེན་ས་བ་བློ་བཟང་དོན་གྲུབ་
ཀྱི་རྣམ་པར་ཐར་པ་ཆ་ཙམ་ཞིག་བརྗོད་ཟིན་ཏོ། །
7} 
༤༽ པཎ་ཆེན་སྐུ་ཕྲེང་བཞི་པ་བློ་བཟང་ཆོས་ཀྱི་རྒྱལ་མཚན།
པཎ་ཆེན་སྐུ་འཕྲེང་བཞི་པ་བློ་བཟང་ཆོས་ཀྱི་རྒྱལ་མཚན་མཆོག་ནི།
གཙང་སྟོད་ལྷན་དྲུག་བརྒྱ་བའི་སྤྲེའུ་ཞེས་པའི་སའི་ཆར་ཡབ་དྲུང་འཚོ་བ་ཀུན་
དགའ་འོད་ཟེར་དང་། ཡུམ་མཚོ་རྒྱལ་གཉིས་ཀྱི་སྲས་སུ་བོད་རབ་བྱུང་བཅུ་
པའི་ལྕགས་རྟ། ཕྱི་ལོ་ ༡༥༧༠ ལོར་སྐུ་འཁྲུངས། དགུང་ལོ་ལྔ་པར་མཁས་
གྲུབ་སངས་རྒྱས་ཡེ་ཤེས་ཀྱིས་ཁྱེའུ་དེ་དབེན་ས་བ་བློ་བཟང་དོན་གྲུབ་ཀྱི་ཡང་
173

ཆོས་འབྱུང་ཀུན་བཏུས།
སྲིད་སྤྲུལ་པའི་སྐུར་ངོས་འཛིན་མཛད་ཅིང་། ཀློག་སློབ་པ་དང་ཆོས་སྤྱོད་ཐུགས་
འཛིན་སོགས་སློབ་གཉེར་ལ་བརྩོན་པར་མཛད། །
དགུང་ལོ་བཅུ་གསུམ་པར་མཁས་གྲུབ་སངས་རྒྱས་ཡེ་ཤེས་ཀྱིས་མཁན་
པོ་དང་། གཞན་ཡང་ལས་སློབ། དུས་བསྒོ་བ་སོགས་དགེ་འདུན་གྲངས་
ཚང་གི་དབུས་སུ་དགེ་ཚུལ་གྱི་སྡོམ་པ་བཞེས་ཏེ། མཚན་བློ་བཟང་ཆོས་ཀྱི་
རྒྱལ་མཚན་ཞེས་གསོལ།
དགུང་ལོ་བཅུ་བཞི་ལ་ཕེབས་དུས་དབེན་དགོན་གྱི་ཁྲིར་བཀོད། དགུང་
ལོ་བཅུ་བདུན་བཞེས་པར་གདན་ས་ཆེན་པོ་བཀྲ་ཤིས་ལྷུན་པོར་གཞུང་ཆེན་བཀའ་
པོད་ལྔ་ལ་གསན་སྦྱོང་དུ་ཕེབས། དགུང་ལོ་ཉེར་གཉིས་ལ་ཕེབས་སྐབས་བླ་བྲང་
རྒྱལ་མཚན་མཐོན་པོར་བཀྲ་ཤིས་ལྷུན་པོའི་ཁྲི་བ་བཅུ་བཞི་པ་དམ་ཆོས་ཡར་འཕེལ་
སོགས་ལས་བསྙེན་རྫོགས་ཀྱི་སྡོམ་པ་བཞེས།
དགུང་ལོ་ཉེར་བདུན་བཞེས་པ་རབ་བྱུང་བཅུ་པའི་ས་ཆུ། ཕྱི་ལོ་ ༡༥༩༨
ལོའི་ལྔ་མཆོད་ཉིན་ཆོས་གྲྭ་ཆེན་མོ་གངས་ཅན་ཆོས་འཕེལ་གྱི་ཁྲིར་ཕེབས། དགུང་
ལོ་སོ་གཅིག་ལ་ཕེབས་པ་རབ་བྱུང་བཅུ་པའི་ལྕགས་གླང་། ཕྱི་ལོ་ ༡༦༠༡ ལོར་
བཀྲ་ཤིས་ལྷུན་པོའི་མཁན་པོར་ཕེབས། དགོན་དེར་ལོ་རེ་བཞིན་ཆོ་འཕྲུལ་སྨོན་
ལམ་ཆེན་མོ་འཚོགས་རྒྱུའི་སྲོལ་གསར་དུ་བཙུགས། སྔགས་པ་གྲྭ་ཚང་གི་གཙུག་
ལག་ཁང་རྟེན་དང་བརྟེན་པ་བཅས་བཞེངས་པ་ལེགས་པར་གྲུབ། །
དགུང་ལོ་སོ་བཞི་ལ་ཕེབས་སྐབས་འབྲས་སྤུངས་སུ་བྱོན་ནས་རྒྱལ་དབང་
ཡོན་ཏན་རྒྱ་མཚོའི་བསྙེན་རྫོགས་ཀྱི་མཁན་པོ་མཛད། དགུང་ལོ་བཞི་བཅུ་ལ་
ཕེབས་སྐབས་བཀྲ་ཤིས་ལྷུན་པོའི་རྒྱུད་པ་གྲྭ་ཚང་གསར་དུ་བཙུགས།
174

རབ་བྱེད་སོ་བདུན་པ།
དགུང་ལོ་ཞེ་བཞི་པ་ཆུ་གླང་། ཕྱི་ལོ་ ༡༦༡༣ ནས་ལོ་དྲུག་གི་རིང་
ལྷ་སའི་སྨོན་ལམ་ཆེན་མོའི་ཚོགས་མགོན་ལ་ཕེབས། མེ་སྦྲུལ། ཕྱི་ལོ་ ༡༦༡༧
ལོ་ནས་བཟུང་སེ་འབྲས་གཉིས་ཀྱི་མཁན་པོ་ལོ་ལྔ་རེ་མཛད། ཆུ་ཁྱི། ཕྱི་
ལོ་ ༡༦༢༢ ལོར་རྒྱལ་དབང་སྐུ་འཕྲེང་ལྔ་པ་ངག་དབང་བློ་བཟང་རྒྱ་མཚོ་
སྐུ་ཕྲེང་བཞི་པའི་ཡང་སྲིད་སྤྲུལ་པའི་སྐུར་ངོས་འཛིན་མཛད། དགུང་ལོ་ཞེ་
གཅིག་བཞེས་པ་ཤིང་གླང་། ཕྱི་ལོ་ ༡༦༢༥ ལོར་རྒྱལ་དབང་སྐུ་ཕྲེང་ལྔ་
པའི་རབ་བྱུང་གི་མཁན་པོ་མཛད་ཅིང་མཚན་ཡང་གསོལ།
རབ་བྱུང་བཅུ་གཅིག་པའི་ས་སྟག ཕྱི་ལོ་ ༡༦༣༨ ལོར་རྒྱལ་དབང་
ལྔ་པ་ཆེན་མོའི་བསྙེན་རྫོགས་ཀྱི་མཁན་པོ་མཛད། ཆུ་རྟ། ཕྱི་ལོ་ ༡༦༤༢
ལོ་ནས་བཟུང་ཞ་ལུ་དགོན་གྱི་མཁན་པོ་ལོ་ཉི་ཤུའི་རིང་མཛད་དེ་མདོ་སྔགས་ཀྱི་
འཆད་ཉན་སྒོ་ཀུན་ནས་རྒྱས་པར་མཛད། དགུང་ལོ་ང་བརྒྱད་པར་འབྲས་སྤུངས་
སུ་སྐུ་མཚམས་ལ་བཞུགས་ནས་སྒྲུབ་པ་ཉམས་བཞེས་ཀྱི་སྐབས་ཤིག་ཏུ་སོག་
དམག་དཔུང་ཆེན་ཞིག་གློ་བུར་དུ་ཐོན་ནས་མི་མང་པོ་བསད་རྨས་སུ་སོང་བ་གསན་
འཕྲལ་སྐུ་མཚམས་གྲོལ་ཏེ་དན་འབག་བར་ཕེབས་ནས་བོད་སོག་གཡུལ་འཁྲུག་
མཚམས་འཇོག་གི་ཆིངས་མཛད་དེ་དམག་མི་འབུམ་ཕྲག་ཏུ་ཉེ་བར་མི་འཇིགས་
སྲོག་གི་སྐྱབས་སྦྱིན་མཛད། །
དགུང་ལོ་དོན་ལྔ་བཞེས་པའི་ཐོག་ཀྭ་ཆེན་ཉི་ཤུ་རྩ་ལྔའི་རྒྱ་ཁྱོན་ཡོད་པའི་
དབེན་དགོན་གཙུག་ལག་ཁང་གསར་བཞེངས་མཛད་པ་ཟླ་བ་བདུན་གྱི་ནང་
ལེགས་པར་གྲུབ། རྗེ་འདིས་བཀྲ་ཤིས་ལྷུན་པོའི་དགེ་འདུན་པ་རེ་རེར་ལོ་རེ་
བཞིན་ནས་ཁལ་བརྒྱད་རེའི་ཕོགས་ཐོབ་སྩོལ་བར་མཛད།
175

ཆོས་འབྱུང་ཀུན་བཏུས།
མཁས་གྲུབ་ཆེན་པོ་འདི་བ་ལ་གསུང་རྩོམ་གྱི་སྐོར་འདི་ལྟར་བཞུགས་
ཏེ༑ སྐྱེས་ཆེན་དམ་པའི་རྟོགས་བརྗོད་ཀྱི་སྐོར་མང་དུ་བཞུགས། རྗེ་བཙུན་
བླ་མའི་རྣལ་འབྱོར་ནང་གི་ཁོང་སྐྲན་འདོན་པའི་སྐྱག་སྨན་སོགས་རྣལ་འབྱོར་
གྱི་སྐོར་མང་དུ་བཞུགས། བདེ་གསང་འཇིགས་གསུམ་གྱི་བསྐྱེད་རིམ་གྱིས་
མཚོན་པས་བསྐྱེད་རིམ་རྒྱས་བསྡུས་ཀྱི་སྐོར་དང་། རྒྱལ་བ་ཡོན་ཏན་རྒྱ་
མཚོ་ལ་བསྟོད་པ་བྱིན་རླབས་ཀྱི་འདོད་འཇོ་སོགས་བསྟོད་པའི་སྐོར་དང་།
རྗེ་བཙུན་བླ་མ་ཐམས་ཅད་མཁྱེན་པ་བློ་བཟང་གྲགས་པའི་དཔལ་ལ་གསོལ་
བ་འདེབས་པ་དད་པའི་ལྗོན་ཤིང་རྒྱས་པའི་མེ་ཏོག་སོགས་གསོལ་འདེབས་
ཀྱི་སྐོར་མང་དུ་བཞུགས། །
སྒྲུབ་ཐབས་རྒྱས་འབྲིང་བསྡུས་པའི་སྐོར་མང་དུ་བཞུགས། རབ་གནས།
གཏོར་འབུལ། སྨོན་ཚིག་བཅས་ཀྱི་སྐོར་དང་། གསུང་ཐོར་བུ་བའི་སྐོར་བཅས་
བསྡོམས་པས་གསུང་འབུམ་པོད་ལྔ་བཞུགས་སོ། །
དེ་ལྟར་བསྟན་པའི་བྱ་བ་རླབས་ཆེན་མཛད་པ་སྤྱི་དང་། ཁྱད་པར་དུ་
དགུང་ལོ་སོ་གཅིག་གི་ཐོག་ནས་དགུང་ལོ་གོ་གསུམ་ལ་ཕེབས་པའི་བར་ལོ་དྲུག་
ཅུ་རེ་གཉིས་ཀྱི་རིང་ཆོས་སྡེ་ཆེན་པོ་བཀྲ་ཤིས་ལྷུན་པོར་ཟབ་རྒྱས་ཆོས་ཀྱི་འཁོར་
ལོས་དུས་འདའ་བར་གདན་ས་ལེགས་པར་བསྐྱངས་པའི་མཐར་རབ་བྱུང་བཅུ་
གཅིག་པའི་ཆུ་སྟག ཕྱི་ལོ་ ༡༦༦༢ ལོའི་བོད་ཟླ་གཉིས་པའི་ཚེས་བཅུ་གསུམ་
ཉིན་བཀའ་གདམས་ཕོ་བྲང་དུ་སྐུ་མྱ་ངན་ལས་འདས་པའི་ཚུལ་བསྟན་ཏོ། །
སྐུ་གདུང་རིན་པོ་ཆེ་རིལ་བོར་ནང་རྟེན་དུ་བཞུགས་པའི་མཆོད་སྡོང་ཆེན་
པོ་བཀྲ་ཤིས་ལྷུན་པོར་འགྲོ་ཀུན་བསོད་ནམས་ཀྱི་ཞིང་མཆོག་དམ་པར་བཞུགས་
176

རབ་བྱེད་སོ་བདུན་པ།
སོ༑ ༑དེ་ལྟར་པཎ་ཆེན་སྐུ་འཕྲེང་བཞི་པ་བློ་བཟང་ཆོས་ཀྱི་རྒྱལ་མཚན་གྱི་རྣམ་
པར་ཐར་པ་ཆ་ཙམ་ཞིག་བརྗོད་ཟིན་ཏོ། །
༥༽ པཎ་ཆེན་སྐུ་ཕྲེང་ལྔ་པ་བློ་བཟང་ཡེ་ཤེས།
པཎ་ཆེན་སྐུ་འཕྲེང་ལྔ་པ་བློ་བཟང་ཡེ་ཤེས་མཆོག་ནི། རབ་བྱུང་བཅུ་
གཅིག་པའི་ཆུ་ཡོས། ཕྱི་ལོ་ ༡༦༦༣ ལོའི་བོད་ཟླ་བདུན་པའི་ཚེས་བཅོ་ལྔའི་
ཉིན་ཡབ་ཞབས་དྲུང་བསོད་ནམས་གྲགས་པ་དང་། ཡུམ་ཚེ་བརྟན་བུ་ཁྲིད་གཉིས་
ཀྱི་སྲས་སུ་གཙང་ཐོབ་རྒྱལ་བྲུལ་ཚང་དུ་སྐུ་འཁྲུངས། ཁྱེའུ་དེ་དགུང་ལོ་གཉིས་
པ་ཤིང་འབྲུག ཕྱི་ལོ་ ༡༦༦༤ ལོར་རྒྱལ་དབང་སྐུ་འཕྲེང་ལྔ་པ་ངག་དབང་
བློ་བཟང་རྒྱ་མཚོས་པཎ་ཆེན་སྐུ་འཕྲེང་བཞི་པའི་ཡང་སྲིད་མཆོག་སྤྲུལ་རིན་པོ་
ཆེར་ངོས་འཛིན་ཐུགས་ཐག་བཅད། །
དགུང་ལོ་དྲུག་པར་ཕེབས་པ། མེ་ལུག ཕྱི་ལོ་ ༡༦༦༧ ལོར་
རྒྱལ་དབང་སྐུ་འཕྲེང་ལྔ་པ་ཆེན་པོའི་བཀའ་གསུང་བཞིན་ཆོས་སྡེ་ཆེན་པོ་བཀྲ་
ཤིས་ལྷུན་པོར་གདན་དྲངས་ཏེ་པཎ་ཆེན་སྐུ་ཕྲེང་གོང་མ་རིམ་བྱོན་གྱི་བཞུགས་
ཁྲི་འཇིགས་བྲལ་སེང་ཆེན་བརྒྱད་ཀྱིས་བཏེགས་པའི་གསེར་ཁྲིར་མངའ་
གསོལ་མཛད། དགུང་ལོ་བརྒྱད་བཞེས་པ་ལྕགས་ཁྱི། ཕྱི་ལོ་ ༡༦༧༠
ལོར་༧གོང་ས་ལྔ་པ་ཆེན་པོས་དགེ་ཚུལ་གྱི་སྡོམ་པ་བསྩལ་ནས་བློ་བཟང་ཡེ་
ཤེས་ཞེས་མཚན་གསོལ།
དགུང་ལོ་བཅུ་གཅིག་ནས་བཟུང་ཟུར་བཞིའི་སློབ་དཔོན་ཚུལ་བཞིན་དུ་
བསྟེན་ནས་མདོ་ཕྱོགས་བཀའ་པོད་ལྔའི་རྩ་འགྲེལ་གཞུང་ལུགས་རབ་འབྱམས་
ལ་གསན་བསམ་སྦྱང་བརྩོན་དལ་འགྲོའི་རྒྱུན་བཞིན་མཛད། དགུང་ལོ་ཉེར་
177 ་

ཆོས་འབྱུང་ཀུན་བཏུས།
གཉིས་བཞེས་པའི་ཐོག་འདུལ་འཛིན་དཀོན་མཆོག་རྒྱལ་མཚན་གྱི་སྤྱན་སྔར་
བསྙེན་རྫོགས་ཀྱི་སྡོམ་པ་བཞེས། རྗེ་དྲུང་བློ་བཟང་ནོར་བུའི་དྲུང་དུ་སྙན་ངག་
སོགས་རིག་པའི་གནས་རྣམས་ལ་གསན་བཞེས་མཛད། །
དགུང་ལོ་སོ་གསུམ་ལ་ཕེབས་སྐབས་རྒྱལ་དབང་དྲུག་པ་ཚངས་དབྱངས་
རྒྱ་མཚོར་དགེ་བསྙེན། རབ་བྱུང་། དགེ་ཚུལ་གྱི་སྡོམ་པ་བཅས་འབོགས་
པར་མཛད་དེ། མཚན་བློ་བཟང་རིན་ཆེན་ཚངས་དབྱངས་རྒྱ་མཚོ་ཞེས་གསོལ།
དགུང་ལོ་ང་གཅིག་ལ་ཕེབས་པ་རབ་བྱུང་བཅུ་གཉིས་པའི་ཆུ་སྦྲུལ། ཕྱི་ལོ་ ༡༧༡༣
ལོར་གོང་མས་པཎ་ཆེན་ཨེར་ཏི་ནི་ཞེས་པའི་མཚན་འཕར་དང་འཇའ་ས་ཐམ་
ག་ཕུལ། པཎ་ཞེས་པ་ལེགས་སྦྱར་གྱི་སྐད་པཎྜིཏའི་བསྡུས་མིང་ཡིན་ལ། བོད་
སྐད་དུ་མཁས་པའི་དོན་དང་། ཨེར་ཏི་ནི་ཞེས་པ་སོག་སྐད་ཡིན་ལ། བོད་
སྐད་དུ་རིན་པོ་ཆེ་ཞེས་པའི་དོན་ནོ། །དེ་ནས་བཟུང་སྐུ་ཕྲེང་རིམ་བྱོན་ལ་པཎ་
ཆེན་ཨེར་ཏི་ནི་ཞེས་གྲགས་པར་བཤད།
ལྕགས་བྱི། ཕྱི་ལོ་ ༡༧༢༠ ལོར་༧གོང་ས་བདུན་པ་ཆེན་པོར་དགེ་
ཚུལ་གྱི་སྡོམ་པ་འབོགས་པར་མཛད་ཅིང་མཚན་བློ་བཟང་བསྐལ་བཟང་རྒྱ་མཚོ་
ཞེས་གསོལ། དེ་རྗེས་རྒྱལ་དབང་སྐུ་འཕྲེང་བདུན་པ་དགུང་ལོ་ཉི་ཤུ་བཞེས་
པའི་ཐོག་ཀུན་གཟིགས་པཎ་ཆེན་མཆོག་དགུང་ལོ་རེ་ལྔ་ལ་ཕེབས་སྐབས་ལྷ་སར་
ཕེབས་ཏེ་ཇོ་བོའི་སྐུ་མདུན་དུ་རྒྱལ་དབང་བདུན་པར་བསྙེན་རྫོགས་ཀྱི་སྡོམ་པ་
འབོགས་པར་མཛད། །
རབ་བྱུང་བཅུ་གཅིག་པའི་ལྕགས་ཁྱི། ཕྱི་ལོ་ ༡༦༧༠ ལོ་ནས་བཟུང་
རབ་བྱུང་བཅུ་གཉིས་པའི་མེ་སྦྲུལ། ཕྱི་ལོ་ ༡༧༣༧ ལོའི་བར་བཀྲ་ཤིས་
178

རབ་བྱེད་སོ་བདུན་པ།
ལྷུན་པོའི་གདན་ས་ལོ་དྲུག་ཅུ་རེ་བརྒྱད་ཀྱི་རིང་ཆོས་ཀྱིས་བསྐྱངས།
མདོར་ན་སྐུ་ཉིད་གཞོན་ནུའི་དུས་ནས་རྒྱལ་བའི་བསྟན་པའི་སྒོར་ཞུགས་
ཏེ༑ མཚན་ལྡན་གྱི་བླ་མ་དམ་པ་རྣམས་ཚུལ་བཞིན་དུ་བསྟེན་ནས་རབ་འབྱམས་
མདོ་རྒྱུད་ཀྱི་གཞུང་ལུགས་ལ་གསན་བསམ་སྒོམ་པ་དང་། འཆད་རྩོད་རྩོམ་
གསུམ་གྱི་མཛད་པ་དང་། རིས་མེད་དགེ་འདུན་རྣམས་ལ་བསྙེན་བཀུར་མཛད་
པ་སོགས་ཀྱིས་དུས་འདའ་བར་མཛད་པའི་རྣམ་པར་ཐར་པའོ། །
གསུང་རྩོམ་ཡང་། དམ་པ་རང་ཉིད་ཀྱི་རྣམ་ཐར་སོགས་རྣམ་ཐར་
གྱི་སྐོར་དང་། སྙན་ངག་ལེའུ་གཉིས་པའི་དཔེ་བརྗོད་མཚོ་བྱུང་དགྱེས་པའི་
དཔེ་བརྗོད། མདོ་རྒྱུད་ཟབ་ཆོས་དུ་མའི་ལུང་དང་རྗེས་གནང་དབང་ཁྲིད་སོགས་
ཀྱི་ཐོབ་ཡིག བྱང་ཆུབ་ལམ་གྱི་རིམ་པའི་བླ་མ་བརྒྱུད་པའི་རྣམ་ཐར་པད་དཀར་
འཕྲེང་བ། བྱང་ཆུབ་ལམ་གྱི་རིམ་པའི་དམར་ཁྲིད་ཐམས་ཅད་མཁྱེན་པར་
བགྲོད་པའི་མྱུར་ལམ། ལམ་གཙོ་རྣམ་གསུམ་གྱི་རྣམ་བཤད་དང་། སྙིང་པོ་
དོན་གསུམ་གྱི་ཁྲིད་ཡིག བླ་མའི་རྣལ་འབྱོར་འགྲེལ་པ། ཐུགས་རྗེ་ཆེན་པོ་
རྒྱལ་བ་རྒྱ་མཚོ་ལྷ་དགུའི་བླ་བརྒྱུད་གསོལ་འདེབས་དང་ཤིས་བརྗོད། དེའི་སྒྲུབ་
ཐབས་དང་དཀྱིལ་ཆོག་སྦྱིན་སྲེག་གི་ཆོ་ག་བཅས་བཞུགས།
གཞན་ཡང་། གཏོར་ཆོག་དང་སྒྲུབ་ཐབས་བསྟོད་ཚོགས་གསོལ་འདེབས་
སོགས་བསྡོམས་པས་པོད་བཞི་བཞུགས་སོ། །
མཐར་དགུང་ལོ་དོན་ལྔ་བཞེས་པ་རབ་བྱུང་བཅུ་གཉིས་པའི་མེ་སྦྲུལ།
ཕྱི་ལོ་ ༡༧༣༧ ལོའི་བོད་ཟླ་བརྒྱད་པའི་ཚེས་ལྔའི་ཉིན་བླ་བྲང་ཡིད་དགའ་
ཆོས་འཛིན་དུ་སྐུ་གཤེགས། སྐུ་དམར་གདུང་བཞུགས་པའི་མཆོད་སྡོང་ཆེན་
179

ཆོས་འབྱུང་ཀུན་བཏུས།
པོ་བཀྲ་ཤིས་ལྷུན་པོར་རབ་བྱུང་བཅུ་དྲུག་པའི་མེ་རྟ་ལོ་བར་བཞུགས། པཎ་
ཆེན་སྐུ་ཕྲེང་ལྔ་པ་བློ་བཟང་ཡེ་ཤེས་ཀྱི་རྣམ་པ་ཐར་པ་ཆ་ཙམ་བརྗོད་ཟིན་ཏོ། །
༦༽ པཎ་ཆེན་སྐུ་ཕྲེང་དྲུག་པ་དཔལ་ལྡན་ཡེ་ཤེས།
པཎ་ཆེན་སྐུ་ཕྲེང་དྲུག་པ་དཔལ་ལྡན་ཡེ་ཤེས་མཆོག་ནི། རབ་བྱུང་བཅུ་
གཉིས་པའི་ས་། ཕྱི་ལོ་ ༡༧༣༨ ལོའི་བོད་ཟླ་བཅུ་གཅིག་པའི་ཚེས་བཅུའི་
ཉིན་གཙང་ཤངས་གྲམ་བཀྲ་ཤིས་རྩེ་ཞེས་གྲགས་པའི་སའི་ཆར་ཡབ་ཐང་ལྷ་དང་།
ཡུམ་ལ་དྭགས་རྒྱལ་པོའི་སྲས་མོ་ཉི་ཟླ་དབང་མོ་གཉིས་ཀྱི་སྲས་སུ་སྐུ་བལྟམས།
དགུང་ལོ་གསུམ་པ་བཞེས་པ་ནས་ཡོངས་འཛིན་བསྟེན་ཏེ་ཀློག་སློབ་པར་མཛད།
རྒྱལ་དབང་སྐུ་འཕྲེང་བདུན་པ་བསྐལ་བཟང་རྒྱ་མཚོ་མཆོག་གིས་ཀུན་གཟིགས་
པཎ་ཆེན་སྐུ་ཕྲེང་ལྔ་པའི་ཡང་སྲིད་སྤྲུལ་པའི་སྐུར་ངོས་འཛིན་ཐུགས་ཐག་བཅད།
དགུང་ལོ་བཞི་པའི་སྐབས་གདན་ས་ཆེན་པོ་བཀྲ་ཤིས་ལྷུན་པོའི་གསེར་གྱི་ཁྲི་འཕང་
མཐོན་པོར་ཞབས་ཀྱི་པད་མོ་རྣམ་པར་བཀོད།
དགུང་ལོ་དྲུག་པར་སྔགས་ཆེན་བློ་བཟང་བཟོད་པ་ཡོངས་འཛིན་དུ་བསྐོས་
ནས་གཞུང་ལ་སྦྱངས། དགུང་ལོ་བདུན་པ་བཞེས་སྐབས་དབུས་སུ་ཕེབས་ནས་
རྒྱལ་དབང་བདུན་པ་བསྐལ་བཟང་རྒྱ་མཚོའི་སྤྱན་སྔར་དགེ་ཚུལ་གྱི་སྡོམ་པ་བཞེས་
ཤིང་། མཚན་བློ་བཟང་དཔལ་ལྡན་ཡེ་ཤེས་ཞེས་གསོལ།
དགུང་ལོ་བཅོ་ལྔ་བཞེས་པ་རབ་བྱུང་བཅུ་གསུམ་པའི་ཆུ་སྤྲེལ། ཕྱི་
ལོ་ ༡༧༥༢ ལོར་དབུས་སུ་བྱོན་ནས་རྒྱལ་མཆོག་བདུན་པའི་དྲུང་དུ་དཔལ་
དུས་ཀྱི་འཁོར་ལོའི་དབང་ཆེན་དང་། མི་ཊ་བརྒྱ་རྩ། བ་རི་བརྒྱ་རྩ། སྣར་
ཐང་བརྒྱ་རྩ། རྡོར་འཕྲེང་། སྒྲུབ་ཐབས་རྒྱ་མཚོ་སོགས་ཟབ་ཆོས་མང་པོའི་
180

རབ་བྱེད་སོ་བདུན་པ།
དབང་ལུང་རྗེས་གནང་སོགས་མཐའ་ཡས་པ་གསན་བསམ་སྒོམ་པ་མཛད།
དགུང་ལོ་བཅུ་བདུན་ལ་ཕེབས་པར་རྣམ་འགྲེལ་ཐལ་འཕྲེང་ཐུགས་གཉེར་
མཛད། དགུང་ལོ་ཉི་ཤུ་བཞེས་པ་མེ་གླང་། ཕྱི་ལོ་ ༡༧༥༧ ལོར་ཡོངས་
འཛིན་བློ་བཟང་ཆོས་འཕེལ་གྱི་དྲུང་ལས་བསྙེན་རྫོགས་ཀྱི་སྡོམ་པ་བཞེས། ལོ་
དེར་རྒྱལ་དབང་བདུན་པ་བསྐལ་བཟང་རྒྱ་མཚོ་སྐུ་གཤེགས་པར་དགོངས་རྫོགས་
སྒྲུབ་མཆོད་རྒྱ་ཆེར་མཛད། རྒྱལ་དབང་བསྐལ་བཟང་རྒྱ་མཚོའི་གསེར་གདུང་
རིན་པོ་ཆེའི་དཀར་ཆག་བརྩམས།
དགུང་ལོ་ཉེར་གཅིག་སྐབས་ལྷ་སར་བྱོན་ནས་རྩེ་ཕོ་བྲང་དུ་གསེར་གདུང་
བཀྲ་ཤིས་འོད་འབར་གསར་བཞེངས་ལ་རབ་གནས་མཛད། དགུང་ལོ་ཉེར་
གཉིས་བཞེས་པའི་ཚེ་ལྕང་སྐྱ་རིན་པོ་ཆེས་གསོལ་བ་བཏབ་པ་བཞིན་པོ་ཏ་ལའི་
ཚོམས་ཆེན་དུ་ལྕང་སྐྱ་སྤྲུལ་པའི་སྐུས་གཙོས་སློབ་མ་དྲུག་སྟོང་བརྒལ་བར་དཔལ་
དུས་ཀྱི་འཁོར་ལོའི་དབང་ཆེན་གནང་།
ལྕགས་འབྲུག ཕྱི་ལོ་ ༡༧༦༠ ལོར་རྒྱལ་དབང་སྐུ་འཕྲེང་བདུན་
པའི་ཡང་སྲིད་འཚོལ་ཞིབ་དང་ངོས་འཛིན་གྱི་ཐུགས་འགན་བཞེས་པར་བཤད།
ལྕགས་སྦྲུལ། ཕྱི་ལོ་ ༡༧༦༡ ལོར་རྒྱལ་མཆོག་བདུན་པའི་ཡང་
སྲིད་སྤྲུལ་པའི་སྐུ་རིན་པོ་ཆེའི་དབུ་སྐྱེས་གཙུག་ཕུད་བཞེས་ཏེ་མཚན་བློ་བཟང་
བསྟན་པའི་དབང་ཕྱུག་འཇམ་དཔལ་རྒྱ་མཚོ་ཞེས་གསོལ་བར་མཛད། དགུང་
ལོ་ཉེར་དགུ་བཞེས་སྐབས་རབ་བྱུང་བཅུ་གསུམ་པའི་མེ་ཁྱི། ཕྱི་ལོ་ ༡༧༦༦
ལོར་གོང་མ་ཆན་ལུང་གིས་བོད། སོག རྒྱ་ཡིག་གསུམ་སྦྲགས་ཀྱི་འཇའ་ས་
གསེར་སྲང་ཉིས་བརྒྱ་སུམ་ཅུ་ལས་གྲུབ་པའི་གླེགས་བུ་ལྟེབ་བཅུ་གསུམ་པ་དང་།
181

ཆོས་འབྱུང་ཀུན་བཏུས།
གསེར་སྲང་ཉིས་བརྒྱ་བརྒྱད་ལས་གྲུབ་པའི་ཐམ་ག་བཅས་ཕུལ་བ་བཞེས། འཇའ་
ས་དང་ཐམ་གའི་ནང་དོན་རྒྱས་པ། དཔལ་གྱི་སྡེ་ཆེན་པོ་བཀྲ་ཤིས་ལྷུན་པོ་ཞེས་
པའི་དེབ་ལས་པཎ་ཆེན་སྐུ་ཕྲེང་དྲུག་པ་དཔལ་ལྡན་ཡེ་ཤེས་ཀྱི་རྣམ་ཐར་མདོར་
བསྡུས་སུ་གསལ་བས་དེར་བལྟ་བར་བྱའོ། །
མེ་བྱ། ཕྱི་ལོ་ ༡༧༧༧ ལོར་དབུས་སུ་གདན་འདྲེན་ཞུས་པ་ལྟར་
ཕེབས་ཏེ་ས་ག་ཟླ་བའི་ཚེས་བཅོ་ལྔའི་དུས་ཆེན་སུམ་འཛོམས་ཀྱི་ཤིན་ཏུ་དགེ་
བའི་ཉིན་ཀུན་གཟིགས་པཎ་ཆེན་མཆོག་གིས་མཁན་པོ་མཛད་ནས་རྒྱལ་དབང་
སྐུ་ཕྲེང་བརྒྱད་པ་འཇམ་དཔལ་རྒྱ་མཚོ་ལ་བསྙེན་རྫོགས་ཀྱི་སྡོམ་པ་དང་། དབང་
ལུང་ཁྲིད་རྗེས་གནང་སོགས་ཟབ་ཆོས་མཐའ་ཡས་པ་ཕུལ།
དགུང་ལོ་ཞེ་གཅིག་བཞེས་པར་མདོ་སྨད་ལ་ཕེབས་ནས་སྐུ་འབུམ་དང་།
ཧོར་ཡུལ་ཆོས་སྡེ་མང་པོའི་སྐལ་ལྡན་གདུལ་བྱ་ཁྲི་ཕྲག་དུ་མ་མདོ་རྒྱུད་ཆོས་ཚུལ་
རྒྱ་མཚོས་སྨིན་པར་མཛད། རྗེ་ཉིད་དགུང་ལོ་ཞེ་གཉིས་ལ་ཕེབས་པ་རབ་བྱུང་
བཅུ་གསུམ་པའི་ས་ཕག ཕྱི་ལོ་ ༡༧༧༩ ལོའི་ཟླ་བ་དྲུག་པའི་ཚེས་བཅུ་བདུན་
ཉིན་གོང་མ་ཆན་ལུང་གིས་གདན་དྲངས་པ་ལྟར་སྐུ་འཁོར་ལས་ཚན་བཅུ་གསུམ་
དང་བཅས་པེ་ཅིན་ལ་ཕེབས། (ལས་ཚན་བཅུ་གསུམ་ནི། གསོལ་གཟིམ་མཆོད་གསུམ།
རྒྱུད་པ་རྡོ་རྗེ་སློབ་དཔོན། མགྲོན་གཉེར། ལྡེ་ཆུང་བ། གཉེར་ཚང་བ། ཕྱག་ཕྱག་པ། བླ་སྨན་པ།
རྟ་དཔོན་པ། འགོག་པ། རྨ་ཆེན། མཛོ་དཔོན་བཅས་སོ། །)དེ་ལྟར་རིམ་གྱིས་ཕེབས་
པས་ལྕགས་བྱི། ཕྱི་ལོ་ ༡༧༨༠ ལོའི་ཟླ་བ་བདུན་པའི་ཚེས་ཉེར་གཉིས་ཉིན་
ཀུན་གཟིགས་པཎ་ཆེན་རིན་པོ་ཆེ་བཞུགས་ཡུལ་དུ་གོང་མས་ཆེད་གཉེར་གྱིས་
དངུལ་སྲང་འབུམ་ཕྲག་མང་པོས་འགྲོ་སོང་བཏང་སྟེ་བཞེངས་པའི་ཞེ་ཧོར་བཀྲ་
182

རབ་བྱེད་སོ་བདུན་པ།
ཤིས་ལྷུན་པོ་ཞེས་པའི་ཕོ་བྲང་དུ་གོང་མ་ཆན་ལུང་དང་པཎ་ཆེན་མཆོག་རྣམ་གཉིས་
ཞལ་ལྷན་འཛོམས་མཛད།
དེ་ནས་གོང་མའི་འདོད་ཆོས་བཞིན་དབང་རྗེས་གནང་སོགས་ཆོས་མང་
དུ་གསུངས། གོང་མས་གཡང་ཊིའི་ཐམ་ག་དང༌། འཇའ་ས་ཕུལ་བ་བཅས་
བཞེས། དེ་ནས་ཞེ་ཧོར་པོ་ཏ་ལར་གོང་མས་ཐུབ་དབང་གནས་བརྟན་བཅུ་དྲུག་
གིས་བསྐོར་བའི་གོས་འཐག་ལས་གྲུབ་པའི་གོས་སྐུ་འཕང་ལ་ཕལ་ཐོག་གཉིས་
ཙམ་ཡོད་པའི་ངོ་མཚར་བའི་གོས་ཐང་ཞིག་ཕུལ་བ་བཞེས། དེ་རྗེས་གོས་ཐང་
དེ་བཀྲ་ཤིས་ལྷུན་པོའི་ཆོས་སྡེར་བཞུགས་ཞེས་བཤད་དོ། །
རྗེ་འདིའི་གསུང་གི་ཤམྦྷ་ལའི་སྨོན་ལམ་དང་། ཤམྦྷ་ལའི་ལམ་ཡིག་
བཀའ་རྒྱ་མ་དང་། མ་གཅིག་འདོད་ཁམས་དབང་མོ་ལ་བརྟེན་པའི་ཤོ་མོ་འདེབས་
ཚུལ། བླ་མའི་རྣལ་འབྱོར་དང་བརྟན་བཞུགས་ཀྱི་སྐོར། བློ་སྦྱོང་ལམ་རིམ་
གྱི་སྐོར། བྱང་ཆུབ་ལམ་གྱི་རིམ་པའི་དམར་ཁྲིད་གཞན་ཕན་བདུད་རྩིའི་བུམ་
པ༑ བདེ་ལམ་མྱོང་ཁྲིད། མདོ་སྔགས་ཀྱི་གནད་རྣམས་ལ་དྲི་བ་ཞུས་པའི་
ལན་རྣམས་ཕྱོགས་གཅིག་ཏུ་བསྡེབས་པ། འདོད་ལྷ་སྣ་ཚོགས་ཀྱི་བསྟོད་ཚོགས་
གསོལ་འདེབས་དང་། གནས་བསྟོད་སྐོར། ཆབ་ཤོག་སྐོར། བླ་མ་སངས་
རྒྱས་བྱང་སེམས་སོགས་ལ་བརྟེན་པའི་འཕོ་བའི་སྐོར།
གཞན་ཡང་། བདག་བསྐྱེད། བཟླས་སྒོམ། དམིགས་བརྩེ་མའི་ལས་
ཚོགས་བཅུ་གཅིག་པོ་ནག་འགྲོས་སུ་བཀོད་པ་ལ། ཀ༽ པར་ཆར་འབེབས།
ཁ༽ པར་སད་སྲུང་། ག༽ པར་མཚོན་སྲུང་བཟའ་ཡིག ང༽ པར་
མཚོན་སྲུང་འདོགས་པ། ཅ༽ པར་གྲིབ་སྲུང་། ཆ༽ པར་སྲོག་རླུང་
183

ཆོས་འབྱུང་ཀུན་བཏུས།
བཅོས་ཐབས། ཇ༽ པར་རྒྱལ་པོ་གྲི་ཐོགས་ཀྱི་བཟའ་ཡིག ཉ༽ པར་ཇག་
འཆིང་། ཏ༽ པར་རྩ་འདོན། ཐ༽ པར་མན་ངག ད༽ པར་བར་ཆད་
སྲུང་ཚུལ་བཅས་བཞུགས། །
ཁམས་གསུམ་ཆོས་ཀྱི་རྒྱལ་པོ་ཙོང་ཁ་པ་བློ་བཟང་གྲགས་པའི་དཔལ་
གྱི་གསོལ་འདེབས་དང་། དམིགས་བརྩེ་མའི་ལས་ཚོགས་བཅུ་གཅིག་དོན་བཤད་
པ༑ འཇིགས་བྱེད་བསྐྱེད་རྫོགས་གཞན་ཕན་སྙིང་པོ། སྒྲུབ་ཐབས་ཀྱི་སྐོར་
ཤིན་ཏུ་མང་པོ་བཞུགས། །
གཞན་ཡང་། སྦྱིན་སྲེག བརྟན་བཞུགས། ཚེ་སྒྲུབ། རིལ་སྒྲུབ། ལྷ་
འབྲུམ་གྱི་ནད་འགོག་ཐབས། ཐོག་སྲུང་སོགས་བཞུགས་པ་བསྡོམས་པས་གསུང་
འབུམ་པོད་བརྒྱད་བཞུགས་སོ། །
མཐར་དགུང་ལོ་ཞེ་གསུམ་བཞེས་པ་ལྕགས་བྱི། ཕྱི་ལོ་ ༡༧༨༠ ལོར་
པེ་ཅིན་ཧོང་སི་ཞེས་པའི་དགོན་པར་སྐུ་ཞི་བར་གཤེགས་པའི་ཚུལ་བསྟན་ཏོ། །སྐུ་
གདུང་གདན་དྲངས་ཏེ་གསེར་སྡོང་གསར་བཞེངས་ཀྱི་ནང་རྟེན་དུ་བཞུགས། དེ་
ལྟར་པཎ་ཆེན་སྐུ་འཕྲེང་དྲུག་པ་དཔལ་ལྡན་ཡེ་ཤེས་ཀྱི་རྣམ་པར་ཐར་པ་ཆ་ཙམ་
ཞིག་བརྗོད་ཟིན་ཏོ། །
༧༽ པཎ་ཆེན་སྐུ་ཕྲེང་བདུན་པ་བསྟན་པའི་ཉི་མ།
པཎ་ཆེན་སྐུ་ཕྲེང་བདུན་པ་བསྟན་པའི་ཉི་མ་མཆོག་ནི། གཙང་ཉང་
སྨད་པ་སྣམ་སྐྱིད་གཤོངས་སུ་ཡབ་དཔལ་ལྡན་དོན་གྲུབ་དང་། ཡུམ་འཆི་མེད་
རྒྱལ་མོ་གཉིས་ཀྱི་སྲས་སུ་རབ་བྱུང་བཅུ་གསུམ་པའི་ཆུ་སྟག ཕྱི་ལོ་ ༡༧༨༢
ལོའི་བོད་ཟླ་བཞི་པའི་ཚེས་བརྒྱད་ཉིན་སྐུ་འཁྲུངས། ལོ་དེར་རྒྱལ་དབང་སྐུ་
184

རབ་བྱེད་སོ་བདུན་པ།
ཕྲེང་བརྒྱད་པ་འཇམ་དཔལ་རྒྱ་མཚོ་མཆོག་དང་། ལ་མོ་ཆོས་སྐྱོང་ཆེན་པོ་
རྣམ་གཉིས་ནས་ལུང་བསྟན་གཅིག་མཐུན་དུ་པཎ་ཆེན་སྐུ་ཕྲེང་དྲུག་པའི་ཡང་
སྲིད་འཁྲུལ་མེད་མཆོག་གི་སྤྲུལ་པའི་སྐུ་རིན་པོ་ཆེར་ངོས་འཛིན་ཐུགས་ཐག་
བཅད་པར་མཛད།
ཤིང་སྦྲུལ ཕྱི་ལོ་ ༡༧༨༥ ལོར་༧གོང་ས་བརྒྱད་པ་མཆོག་གིས་
པཎ་ཆེན་བདུན་པའི་དབུ་སྐྱེས་གཙུག་ཕུད་བཞེས་ཏེ་མཚན་ལ་བློ་བཟང་དཔལ་
ལྡན་བསྟན་པའི་ཉི་མ་ཕྱོགས་ལས་རྣམ་རྒྱལ་དཔལ་བཟང་པོ་ཞེས་གསོལ། ཁྱེའུ་
དགུང་ལོ་བདུན་པ་ལ་ཕེབས་པ་ས་སྤྲེལ། ཕྱི་ལོ་ ༡༧༨༨ ལོར་གདན་ས་ཆེན་
པོ་བཀྲ་ཤིས་ལྷུནཔོའི་པཎ་ཆེན་སྐུ་ཕྲེང་རིམ་བྱོན་གྱི་བཞུགས་ཁྲི་འཇིགས་བྲལ་
གདོང་ལྔས་བཏེགས་པའི་གསེར་གྱི་ཁྲི་འཕང་མཐོན་པོར་སྐལ་ལྡན་གདུལ་བྱ་
ཡོངས་ཀྱི་སྐྱབས་དང་མགོན་དུ་ཞབས་ཀྱི་པད་མོ་རྣམ་པར་བཀོད། དགུང་ལོ་
བརྒྱད་པ་བཞེས་པ་ས་བྱ་ལོར་རྒྱལ་མཆོག་འཇམ་དཔལ་རྒྱ་མཚོའི་སྤྱན་སྔར་
དགེ་ཚུལ་གྱི་སྡོམ་པ་ལེགས་པར་བཞེས།
དགུང་ལོ་བཅུ་པ་བཞེས་པ་ལྕགས་ཕག ཕྱི་ལོ་ ༡༧༩༡ ལོར་གོར་
ཥའི་དམག་བོད་ལ་ཐོན་པས་དཔའ་བོ་ཨམ་བན་ནས་པཎ་ཆེན་རིན་པོ་ཆེ་དབུས་
སུ་ཕེབས་ན་ལེགས་ཚུལ་ཞུས་པ་ལྟར་པོ་ཏ་ལར་ཕེབས་ནས་རྒྱལ་དབང་ཡབ་སྲས་
ཞལ་འཛོམས་ནས་བཞུགས། དགུང་ལོ་ཉི་ཤུ་བཞེས་པ་ལྕགས་བྱ། ཕྱི་ལོ་ ༡༨༠༡
ལོར་རྒྱལ་མཆོག་བརྒྱད་པ་འཇམ་དཔལ་རྒྱ་མཚོའི་དྲུང་དུ་བསྙེན་རྫོགས་ཀྱི་སྡོམ་
པ་བཞེས་ནས་ཚུལ་བཞིན་དུ་བསྲུང་བར་མཛད། །
རྒྱལ་དབང་མཆོག་དང་། འབྲོང་བློ་བཟང་ཚུལ་ཁྲིམས་དང་། གུ་གེ་
185

ཆོས་འབྱུང་ཀུན་བཏུས།
བློ་བཟང་བསྟན་འཛིན་ཡོངས་འཛིན་རྣམ་གཉིས་བཅས་མཁས་ཤིང་གྲུབ་པའི་
དབང་ཕྱུག་སྐྱེས་མཆོག་དམ་པ་རྣམས་ཀྱི་སྤྱན་སྔར་མདོ་སྔགས་རིག་གནས་ཀུན་
ལ་གསན་སྦྱོང་ལེགས་པར་མཛད་པས་མཁས་པའི་ཕ་མཐར་ཕྱིན་པར་མཛད།
དགུང་ལོ་ཉེར་ལྔ་ལ་ཕེབས་སྐབས་རྒྱལ་དབང་སྐུ་ཕྲེང་བརྒྱད་པའི་ཡང་
སྲིད་མཆོག་སྤྲུལ་ངོས་འཛིན་མཛད། དེ་རྗེས་རྒྱལ་དབང་སྐུ་ཕྲེང་དགུ་པར་
རབ་བྱུང་གི་སྡོམ་པ་ཕུལ་ཏེ་བློ་བཟང་བསྟན་པའི་འབྱུང་གནས་ངག་དབང་ལུང་
རྟོགས་རྒྱ་མཚོ་ཞེས་མཚན་གསོལ། དེ་ནས་ཆུ་བྱ། ཕྱི་ལོ་ ༡༨༡༣ ལོར་
ཀུན་གཟིགས་པཎ་ཆེན་རིན་པོ་ཆེས་མཁན་པོ་མཛད་དེ། རྒྱལ་དབང་མཆོག་
ལ་དགེ་ཚུལ་གྱི་སྡོམ་པ་ཕུལ། ཆུ་རྟ། ཕྱི་ལོ་ ༡༨༢༣ ལོར་རྒྱལ་དབང་སྐུ་
ཕྲེང་དགུ་པ་ལུང་རྟོགས་རྒྱ་མཚོའི་ཡང་སྲིད་སྐུ་ཕྲེང་བཅུ་པ་མཆོག་སྤྲུལ་རིན་
པོ་ཆེའི་དབུ་སྐྱེས་གཙུག་ཕུད་བཞེས་ནས་ཡོངས་རྫོགས་དགེ་བསྙེན་གྱི་སྡོམ་པ་
ཕུལ་ཏེ་ངག་དབང་བློ་བཟང་འཇམ་དཔལ་ཚུལ་ཁྲིམས་རྒྱ་མཚོ་ཞེས་པའི་མཚན་
གསོལ་བར་མཛད། །
ཀུན་གཟིགས་པཎ་ཆེན་རིན་པོ་ཆེ་དགུང་གྲངས་ང་གསུམ་བཞེས་སྐབས་
༧གོང་ས་རྒྱལ་བའི་དབང་པོ་སྐུ་ཕྲེང་བཅུ་པ་ཆེན་མོར་བསྙེན་རྫོགས་ཀྱི་སྡོམ་པ་
ཕུལ། ལྕགས་གླང་། ཕྱི་ལོ་ ༡༨༤༡ ལོར་རྒྱལ་དབང་སྐུ་འཕྲེང་བཅུ་གཅིག་
པ་ངོས་འཛིན་མཛད་ཅིང་། ཡང་སྲིད་མཆོག་སྤྲུལ་རིན་པོ་ཆེའི་དབུ་སྐྱེས་གཙུག་
ཕུད་བཞེས་ཏེ་མཚན་ངག་དབང་སྐལ་བཟང་བསྟན་པའི་སྒྲོན་མེ་མཁས་གྲུབ་རྒྱ་
མཚོ་དཔལ་བཟང་པོ་ཞེས་གསོལ། དགུང་ལོ་རེ་དྲུག་ལ་ཕེབས་པ་རབ་བྱུང་
བཅུ་བཞི་པའི་མེ་རྟ། ཕྱི་ལོ་ ༡༨༤༦ ལོར་རྒྱལ་དབང་མཁས་གྲུབ་རྒྱ་མཚོར་
186

རབ་བྱེད་སོ་བདུན་པ།
རབ་བྱུང་གི་སྡོམ་པ་ཕུལ།
ལྗགས་རྩོམ་གྱི་སྐོར་ལ་ནི། ཚད་མའི་ལམ་ཁྲིད་རིག་པའི་སྒོ་བརྒྱ་འབྱེད་
པའི་ལྡེ་མིག གསུང་རབ་ཀུན་གྱི་སྙིང་པོ་ལམ་གཙོ་རྣམ་གསུམ་གྱི་ཁྲིད་ཡིག་
གཞན་ཕན་སྙིང་པོ་སོགས་ཁྲིད་ཡིག་གི་སྐོར་དང་།
རྗེ་བཙུན་བློ་བཟང་དཔལ་ལྡན་ཡེ་ཤེས་དཔལ་བཟང་པོའི་ཟབ་པ་དང་རྒྱ་
ཆེ་བའི་ཆོས་ཀྱི་གསན་ཡིག་བཻཌཱུརྱའི་ཕྲེང་བ། ཡོངས་འཛིན་བློ་བཟང་བྱམས་
པའི་རྟོགས་བརྗོད། དཔལ་གསང་བ་འདུས་པའི་དབང་དོན་དངོས་གྲུབ་བང་
མཛོད། བསྐལ་བཟང་སངས་རྒྱས་སྟོང་གི་མཆོད་ཆོག་མཆོག་ཐུན་དངོས་གྲུབ་
ཀྱི་འདབ་བརྒྱ་མངོན་པར་གྲོལ་བའི་ཉིན་བྱེད་དབང་པོ། དྲི་ལན་གྱི་རིམ་པ།
རྣམ་རྒྱལ་མིའི་སྒྲུབ་དཀྱིལ་འཆི་མེད་བདུད་རྩི། རྗེ་བཙུན་འཇམ་དབྱངས་ཀྱི་
སྒྲུབ་ཐབས་སོགས་སྒྲུབ་ཐབས་ཀྱི་སྐོར་མང་དུ་བཞུགས།
བཅོམ་ལྡན་འདས་ཀྱི་རྡོ་རྗེའི་ལས་བཞིའི་སྦྱིན་སྲེག་གི་ཆོ་ག་ཀླུ་དབང་
གཙུག་ནོར་སོགས་སྦྱིན་སྲེག་གི་སྐོར། བླ་མའི་རྣལ་འབྱོར་གྱི་རིམ་པ་རྣམས་
ཆབས་ཅིག་ཏུ་བསྡེབས་པ་ལ་རྗེ་རང་ཉིད་དང་རྗེ་ཙོང་ཁ་པ་ཆེན་པོ་དབྱེར་
མེད་ཀྱི་རྣལ་འབྱོར། དུས་འཁོར་དང་། ཚེ་དཔག་མེད། རྟ་མགྲིན། འོད་
དཔག་མེད། འཇིགས་བྱེད། འཇམ་དབྱངས་ཨ་ར་པ་ཙ། སྒྲོལ་དཀར།
མགོན་དཀར། རྗེ་བཙུན་བྱམས་མགོན་བཅས་ལ་བརྟེན་པའི་བླ་མའི་རྣལ་
འབྱོར་གྱི་སྐོར་དང་།
གཞན་ཡང་། རྣམ་ཐར། བསྙེན་ཡིག སྨོན་ཤིས་སོགས་བསྡོམས་
པས་གསུང་པོ་ཏི་དགུ་བཞུགས་སོ། །
187

ཆོས་འབྱུང་ཀུན་བཏུས།
དེ་ཡང་ཀུན་གཟིགས་པཎ་ཆེན་མཆོག་གིས་རབ་བྱུང་བཅུ་གསུམ་པའི་
ས་སྤྲེལ། ཕྱི་ལོ་ ༡༧༨༨ ལོ་ནས་རབ་བྱུང་བཅུ་བཞི་པའི་ཆུ་གླང་། ཕྱི་ལོ་
༡༨༥༣ ལོའི་བར་ལོ་གྲངས་དྲུག་ཅུ་རེ་དྲུག་གི་རིང་ཆོས་སྡེ་ཆེན་པོ་བཀྲ་ཤིས་
ལྷུན་པོའི་གདན་ས་ཆོས་ཀྱིས་བསྐྱངས་ཏེ་མཐར་དགུང་ལོ་དོན་གསུམ་ལ་ཕེབས་
པ་རབ་བྱུང་བཅུ་བཞི་པའི་ཆུ་གླང་། ཕྱི་ལོ་ ༡༨༥༣ ལོའི་བོད་ཟླ་དང་པོའི་
ཚེས་བརྒྱད་ཉིན་གཟུགས་སྐུའི་བཀོད་པ་བསྡུས་པའི་ཚུལ་བསྟན་ཏོ། །སྐུ་གདུང་
རིན་པོ་ཆེ་རིལ་བོར་བཞུགས་པའི་མཆོད་སྡོང་བཀྲ་ཤིས་ལྷུན་པོར་རབ་བྱུང་བཅུ་
དྲུག་པའི་མེ་རྟ་ལོ་བར་བཞུགས་སོ། །
དེ་ལྟར་པཎ་ཆེན་སྐུ་ཕྲེང་བདུན་པ་བསྟན་པའི་ཉི་མའི་རྣམ་པར་ཐར་པ་
ཆ་ཙམ་ཞིག་བརྗོད་ཟིན་ཏོ། །
༨༽ པཎ་ཆེན་སྐུ་ཕྲེང་བརྒྱད་པ་བསྟན་པའི་དབང་ཕྱུག
པཎ་ཆེན་སྐུ་ཕྲེང་བརྒྱད་པ་བསྟན་པའི་དབང་ཕྱུག་མཆོག་ནི། གཙང་
ཐོབ་རྒྱལ་བྲུལ་ཚང་ཞེས་པའི་ཡབ་བོན་རིགས་བསྟན་འཛིན་དབང་རྒྱལ་དང་།
ཡུམ་བཀྲ་ཤིས་ལྷ་མོ་གཉིས་ཀྱི་སྲས་སུ་རབ་བྱུང་བཅུ་བཞི་པའི་ཤིང་ཡོས། ཕྱི་
ལོ་ ༡༨༥༥ ལོའི་བོད་ཟླ་བརྒྱད་པའི་ཚེས་བརྒྱད་ཀྱི་ཉིན་སྐུ་བལྟམས། ཁྱེའུ་
དེ་དགུང་ལོ་གསུམ་པའི་སྐབས་པཎ་ཆེན་བསྟན་པའི་ཉི་མའི་ཡང་སྲིད་མཆོག་
སྤྲུལ་དུ་ངོས་འཛིན་མཛད་དེ་ཆོས་སྡེ་ཆེན་པོ་བཀྲ་ཤིས་ལྷུན་པོར་གདན་འདྲེན་
ཞུས། དགུང་ལོ་དྲུག་ལ་ཕེབས་སྐབས་བཀྲ་ཤིས་ལྷུན་པོའི་གསེར་ཁྲིར་མངའ་
གསོལ་མཛད་ཅིང་། གཙང་ཁང་ཐུབ་ཆེན་མདུན་དུ་རྭ་སྒྲེང་ངག་དབང་ཡེ་
ཤེས་ཀྱི་སྤྱན་སྔར་དགེ་ཚུལ་གྱི་སྡོམ་པ་བཞེས།
188

རབ་བྱེད་སོ་བདུན་པ།
དགུང་ལོ་བདུན་ནས་སློབ་གཉེར་གྱི་དབུ་བཙུགས་ཏེ་དགུང་ལོ་ཉེར་གཅིག་
གི་བར་མདོ་ཕྱོགས་བཀའ་པོད་ལྔའི་རྩ་འགྲེལ་གཞུང་ལུགས་རབ་འབྱམས་ལ་
ཐོས་བསམ་སློབ་གཉེར་མཛད་པས་མཁས་པར་གྱུར། དགུང་ལོ་ཉེར་གཅིག་
ལ་ཕེབས་སྐབས་གནས་བཀྲ་ཤིས་པའི་གཙུག་ལག་ཁང་གཟིམ་ཆུང་ཡིད་
དགའ་ཆོས་འཛིན་དུ་འཁོན་རིགས་འདུལ་འཛིན་ཆེན་པོ་མེ་ཏྲི་དྷ་རྨ་ཝརྟ་དཔལ་
བཟང་པོའི་སྤྱན་སྔར་པཎ་ཆེན་ཤཱཀྱ་ཤྲིའི་སྡོམ་རྒྱུན་བསྙེན་རྫོགས་ཀྱི་སྡོམ་
པ་བཞེས། སྨིན་གླིང་ཁྲི་ཆེན་གྱི་དྲུང་ནས་སྔ་འགྱུར་གསང་སྔགས་ཀྱི་ཆོས་
སྐོར་འགའ་གསན་པར་མཛད།
ཤིང་ཕག སྤྱི་ལོ་ ༡༨༧༥ ལོར་རྒྱལ་དབང་སྐུ་ཕྲེང་བཅུ་གཉིས་པ་
གཤེགས་འཕྲལ་པཎ་ཆེན་མཆོག་ནས་སྤྲུལ་སྐུ་མྱུར་བྱོན་གསོལ་འདེབས་བཀའ་
རྩོམ་གནང་། དགུང་ལོ་ཉེར་གསུམ་བཞེས་ཚེ་ཀུན་གཟིགས་ཕོ་བྲང་གཟིམ་ཆུང་
ཕན་བདེ་ཀུན་འཁྱིལ་དུ་ཡོངས་འཛིན་ཕུར་ལྕོག་བློ་བཟང་ཚུལ་ཁྲིམས་བྱམས་
པ་རྒྱ་མཚོའི་དྲུང་དུ་བླ་ཆེན་པོ་དགོངས་པ་རབ་གསལ་ནས་བརྒྱུད་པའི་སྡོམ་རྒྱུན་
གྱི་བསྙེན་རྫོགས་སྡོམ་པ་བཞེས། །
ཕྱི་ལོ་ ༡༨༦༠ ལོ་ནས་ ༡༨༨༢ ལོའི་བར་ལོ་ཉེར་གསུམ་རིང་
བཀྲ་ཤིས་ལྷུན་པོའི་གདན་ས་བསྐྱངས་ཏེ་ཐོས་གླིང་ཞལ་སྔ་རྣམ་རྒྱལ་བཟོད་པ་
དང༌། རྡོ་རྗེ་འཆང་བློ་བཟང་བསྟན་པའི་རྒྱལ་མཚན། སྤྲུལ་སྐུ་བསྟན་པའི་
རྒྱལ་མཚན། རྗེ་བཙུན་ཡེ་ཤེས་ཆོས་འཕེལ། ཕུར་ལྕོག་བློ་བཟང་ཚུལ་ཁྲིམས་
སོགས་ཡོངས་འཛིན་དུ་མའི་ཞབས་པད་ཚུལ་བཞིན་དུ་བསྟེན་ནས་མདོ་སྔགས་
ཟབ་ཆོས་གཞུང་ལུགས་རྒྱ་མཚོར་གསན་བསམ་སྒོམ་པས་མཁས་པར་སྦྱངས།
189

ཆོས་འབྱུང་ཀུན་བཏུས།
དགུང་ལོ་ཉེར་བཞིའི་སྐབས་དབུས་སུ་ཕེབས་ནས་རྒྱལ་དབང་སྐུ་ཕྲེང་
བཅུ་གསུམ་པའི་དབུ་སྐྱེས་གཙུག་ཕུད་བཞེས་ཏེ། ངག་དབང་བློ་བཟང་ཐུབ་
བསྟན་རྒྱ་མཚོ་ཞེས་མཚན་གསོལ་བར་མཛད། །
རྗེ་འདི་ཉིད་ཀྱི་གསུང་རྩོམ་ཡང་། སྙན་ངག་གི་དཔེ་བརྗོད་ཚངས་སྲས་
དགྱེས་པའི་རོལ་མོ་དང་། འཇམ་དབྱངས་དཀར་པོ་ལ་ཀུན་འཁོར་གྱི་སྒོ་ནས་
བསྟོད་པ་ངག་གི་རོལ་མོ། རྣམ་ཐར་གསོལ་འདེབས་སྐལ་ལྡན་མགུལ་རྒྱན།།
རྣམ་ཐར་དད་ལྡན་པད་ཚལ་བཞད་པ། མཆོད་སྡོང་འཛམ་གླིང་མཛེས་རྒྱན་
གྱི་དཀར་ཆག་དད་པའི་འདབ་སྟོང་བཞད་པའི་ཉིན་བྱེད། བརྟན་བཞུགས་གསོལ་
འདེབས་འདོད་དོན་ལྷུན་གྲུབ། བརྟན་བཞུགས་གསོལ་འདེབས་འདོད་འཇོའི་
དཔག་བསམ་དབང་པོ། བསྟོད་ཚོགས་དང་སྨོན་ཚིག་གི་སྐོར། སྐུ་གསུང་
ཐུགས་རྟེན་གསར་བཞེངས་སོགས་ཀྱི་སྨོན་ཚིག་པད་དཀར་འཕྲེང་བ། མྱུར་
བྱོན་གསོལ་འདེབས། གྲུབ་དབང་ཐང་སྟོང་སྙན་བརྒྱུད་ཚེ་དབང་ཆོག་བསྒྲིགས་
འཆི་མེད་ཆབ་རྒྱུན་འབེབས་པའི་ཀེ་ལ་ཤ་རི་དང་། འཆི་མེད་རྡོ་རྗེའི་སྲོག་གི་
རྒྱུན་འཁྱེར་ཉམས་ལེན་བཀྲུ་བྱབས་སྲུང་བ། ཆོས་སྡེ་བསྟན་སྲིད་གླིང་གི་དུས་
འཁོར་གྲྭ་ཚང་གི་བཅའ་ཡིག་འཕོང་རྐྱེན་དྲང་འགྲོ། ཆབ་ཤོག་ཕྱོགས་གཅིག་
ཏུ་བསྒྲིགས་པ། རྡོ་རྗེ་འཇིགས་བྱེད་ལ་བརྟེན་པའི་གཤིན་པོ་རྣམས་རྗེས་སུ་འཛིན་
པའི་ཆོ་ག་བདེ་ཆེན་མྱུར་ལམ། འཇིགས་བྱེད་ལྷ་བཅུ་གསུམ་མའི་དབང་གི་
བརྒྱུད་རིམ་ཀེ་ཏ་ཀའི་འཕྲེང་བ་སོགས་གསུང་འབུམ་པོ་ཏི་གསུམ་བཞུགས་སོ། །
མཐར་དགུང་ལོ་ཉེར་བརྒྱད་ལ་ཕེབས་པ། རབ་བྱུང་བཅོ་ལྔ་པའི་ཆུ་
རྟ༑ ཕྱི་ལོ་ ༡༨༨༢ ལོའི་བོད་ཟླ་དྲུག་པའི་ཚེས་བཅུ་དྲུག་གི་ཉིན་སྐུ་ཞི་བར་
190

རབ་བྱེད་སོ་བདུན་པ།
གཤེགས་པའི་ཚུལ་བསྟན་ཏོ། །སྐུ་གདུང་ཧྲིལ་པོར་བཞུགས་པའི་མཆོད་སྡོང་
རིན་པོ་ཆེ་གདན་ས་ཆེན་པོ་བཀྲ་ཤིས་ལྷུན་པོར་རབ་བྱུང་བཅུ་དྲུག་པའི་མེ་རྟ་ལོ་
བར་དུ་བཞུགས་སོ། །དེ་ལྟར་པཎ་ཆེན་སྐུ་འཕྲེང་བརྒྱད་པ་བསྟན་པའི་དབང་
ཕྱུག་གི་རྣམ་པར་ཐར་པ་ཆ་ཙམ་བརྗོད་ཟིན་ཏོ། །
༩༽ པཎ་ཆེན་སྐུ་ཕྲེང་དགུ་པ་བློ་བཟང་ཐུབ་བསྟན་ཆོས་ཀྱི་ཉི་མ།
པཎ་ཆེན་སྐུ་ཕྲེང་དགུ་པ་བློ་བཟང་ཐུབ་བསྟན་ཆོས་ཀྱི་ཉི་མ་མཆོག་ནི།
དྭགས་པོ་ཀ་ཤར་ཡུལ་དུ་ཡབ་རྟ་མགྲིན་དང་། ཡུམ་དམ་ཆོས་མཚོ་མོ་གཉིས་
ཀྱི་སྲས་སུ་རབ་བྱུང་བཅོ་ལྔ་པའི་ཆུ་ལུག ཕྱི་ལོ་ ༡༨༨༣ ལོའི་བོད་ཟླ་དང་
པོའི་ཚེས་བཅུ་གཉིས་ཉིན་སྐུ་འཁྲུངས། ལྷ་ལྡན་གཙུག་ལག་ཁང་དུ་ཇོ་བོ་ཤཱཀྱ་
མུ་ནེའི་སྐུ་མདུན་ནས་གསེར་བུམ་དཀྲུགས་ཏེ་ཀུན་གཟིགས་པཎ་ཆེན་སྐུ་འཕྲེང་
བརྒྱད་པའི་ཡང་སྲིད་མཆོག་སྤྲུལ་དུ་ངོས་འཛིན་ཐག་བཅད་མཛད། ས་བྱི།
ཕྱི་ལོ་ ༡༨༨༨ ལོར་རྒྱལ་དབང་སྐུ་འཕྲེང་བཅུ་གསུམ་པ་ཐུབ་བསྟན་རྒྱ་མཚོའི་
སྤྱན་སྔར་དགེ་ཚུལ་གྱི་སྡོམ་པ་བཞེས་ཏེ། མཚན་རྗེ་བཙུན་བློ་བཟང་ཐུབ་བསྟན་
ཆོས་ཀྱི་ཉི་མ་དགེ་ལེགས་རྣམ་རྒྱལ་ཞེས་གསོལ་བར་མཛད།
ཡོངས་འཛིན་དམ་པ་བློ་བཟང་བསྟན་འཛིན་དབང་རྒྱལ་ཚུལ་བཞིན་དུ་
བསྟེན་ནས་གཞུང་ཆེན་བཀའ་པོད་ལྔའི་ཚིག་དོན་ལ་བྱང་ཆུབ་པར་སྦྱངས་པར་
མཛད། ཆུ་འབྲུག ཕྱི་ལོ་ ༡༨༩༣ ལོར་བཀྲ་ཤིས་ལྷུན་པོའི་གསེར་ཁྲིར་
ཞབས་ཀྱི་པད་མོ་རྣམ་པར་བཀོད། ཆུ་སྟག ཕྱི་ལོ་ ༡༩༠༢ ལོར་ལྷ་ལྡན་
གཙུག་ལག་ཁང་དུ་༧གོང་ས་རྒྱལ་བའི་དབང་པོ་ངག་དབང་བློ་བཟང་ཐུབ་བསྟན་
རྒྱ་མཚོ་དཔལ་བཟང་པོའི་སྤྱན་སྔར་བསྙེན་རྫོགས་ཀྱི་སྡོམ་པ་ལེགས་པར་བཞེས།
191

ཆོས་འབྱུང་ཀུན་བཏུས།
རབ་བྱུང་བཅོ་ལྔ་པའི་ཤིང་འབྲུག ཕྱི་ལོ་ ༡༩༠༤ ལོར་དབྱིན་དམག་
ལྷ་སར་འབྱོར་བའི་ཕྱིར་ལོ་དབྱིན་ཇིས་གདན་འདྲེན་ཞུས་པ་ལྟར་རྒྱ་གར་དུ་
ཕེབས། མེ་རྟ། ཕྱི་ལོ་ ༡༩༠༦ ལོར་ཕྱིར་གཙང་དུ་ཕེབས། ཤིང་སྟག ཕྱི་
ལོ་ ༡༩༡༤ ལོར་གདན་ས་ཆེན་པོ་བཀྲ་ཤིས་ལྷུན་པོར་གསེར་ཟངས་ཀྱིས་
བསྐྲུན་པའི་བྱམས་པའི་སྐུ་བརྙན་ཐོག་རྩེག་བདུན་པའམ་ཁྲུ་བརྒྱད་ཅུ་གྱ་ལྔའི་སྐུ་
ཚད་དང་ལྡན་པ་འཛམ་གླིང་ན་གསེར་ཟངས་ལས་བཞེངས་པའི་སྐུ་བརྙན་ཆེ་
ཤོས་སུ་གྲགས་པ་ཞིག་གསར་བཞེངས་མཛད། རྟེན་བཞེངས་ལེགས་པར་གྲུབ་
ནས་རིང་བསྲེལ་རྣམ་བཞིས་བྱུར་བུར་གཏམས་ཤིང་། རབ་གནས་ཀྱང་ལེགས་
པར་མཛད། སྐབས་དེར་དགུང་ལོ་སོ་གཉིས་ལ་ཕེབས་པར་བཤད།
དགུང་ལོ་ཞེ་གཅིག་བཞེས་པའི་ཚེ་མདོ་སྨད་ཁུལ་དུ་ཕེབས་ནས་ཁུལ་དེ་
དག་གི་སྐལ་ལྡན་གདུལ་བྱ་རྣམས་ལ་ཟབ་པ་དང་རྒྱ་ཆེ་བའི་ཆོས་ཀྱི་འཁོར་ལོ་
རབ་ཏུ་བསྐོར་ཏེ་རྒྱུད་སྨིན་པར་མཛད། སྐུ་ཚེ་འདིར་དཔལ་དུས་ཀྱི་འཁོར་
ལོའི་དབང་ཆེན་ལན་དགུ་གནང་སྟེ་གདུལ་བྱ་མཐའ་ཡས་པ་སྨིན་གྲོལ་གྱི་ལམ་
བཟང་ལ་བཀོད། དེ་ནས་ཕྱིར་རང་གནས་སུ་ཕེབས་འདུན་གྱིས་རབ་བྱུང་བཅུ་
དྲུག་པའི་ཆུ་བྱ། ཕྱི་ལོ་ ༡༩༣༣ ལོར་ཁམས་སྐྱེ་དགུ་མདོར་ཕེབས་པ་ན་
རྐྱེན་ངན་སྣ་ཚོགས་ཀྱི་དབང་གིས་ལོ་ཤས་རིང་དེར་བཞུགས་པ་ན། མཐར་
དགུང་ལོ་ང་ལྔ་བཞེས་པ་མེ་གླང་། ཕྱི་ལོ་ ༡༩༣༧ བོད་ཟླ་དགུ་པའི་ཚེས་
ཉེར་བརྒྱད་ཉིན་སྐྱེ་དགུ་མདོའི་ཀླུང་ཤོད་དགོན་དགའ་ལྡན་ཆོས་འཁོར་གླིང་དུ་
སྐུ་ཞི་བར་གཤེགས་པའི་ཚུལ་བསྟན་ཏོ། ། སྐུ་གདུང་རིན་པོ་ཆེ་ར་ཉག་དགོན་
རོང་མདའ་བླ་བྲང་གི་གཟིམ་ཆུང་དུ་བཞུགས་སུ་གསོལ།
192

རབ་བྱེད་སོ་བདུན་པ།
དེ་ནས་ཧོར་ཟླ་དགུ་པའི་ཚེ་ལྔའི་སྔ་དྲོར་ར་ཉག་དགོན་ནས་སྐུ་གདུང་
ཡིད་བཞིན་ནོར་བུ་གདན་དྲངས་ཏེ། ལྕགས་འབྲུག སྤྱི་ལོ་ ༡༩༤༠ ལོའི་
ཧོར་ཟླ་བཅུ་གཉིས་པའི་ཚེས་བརྒྱད་ཉིན་སེར་སྐྱའི་ཚོགས་དཔག་ཏུ་མེད་པས་
སྐུ་གདུང་རིན་པོ་ཆེའི་མདུན་བསུས་ཏེ་ཆོས་སྡེ་ཆེན་པོ་བཀྲ་ཤིས་ལྷུན་པོར་གདན་
སྐུ་དམར་གདུང་བཞུགས་པའི་མཆོད་སྡོང་རིན་པོ་ཆེ་གདན་ས་ཆེན་
དྲངས། 
པོ་བཀྲ་ཤིས་ལྷུན་པོར་རབ་རྒྱལ་མེ་རྟ་ལོ་བར་བཞུགས་སོ། །
ལྗགས་རྩོམ་གྱི་སྐོར་ནི། དགའ་ལྡན་ལྷ་བརྒྱ་མའི་ཚིག་རིས་དང་བསྟུན་
པའི་དམིགས་རྣམ་སྐྱོང་ཚུལ་སྐལ་ལྡན་ཐར་ལམ་སྒོ་འབྱེད། དགའ་ལྷའི་ཁྲིད་
ཡིག་གསེར་གྱི་ཡང་ཞུན། ཡང་དེའི་བསྙེན་ཡིག་རཏའི་དོ་ཤལ། དགའ་ལྷའི་
རྣལ་འབྱོར་ཐུན་མོང་མིན་པ་གྲུབ་མཆོག་དགྱེས་པའི་དགའ་སྟོན། རྣལ་འབྱོར་
མདོར་བསྡུས་རྒྱལ་ཀུན་མཁྱེན་བརྩེ་མ། རྗེ་རིན་པོ་ཆེར་དཔལ་དུས་ཀྱི་འཁོར་
ལོའི་རིམ་གཉིས་ཀྱི་སྒོ་ནས་བསྟོད་པ་ཟབ་དོན་གསལ་བའི་ཉི་མ། རྗེ་རིན་པོ་
ཆེར་ཟབ་ལམ་མཐར་ཐུག་ཡན་ལག་དྲུག་གི་ཏིང་ངེ་འཛིན་ཕ་མཐར་སོན་པའི་
ཚུལ་ལས་བརྩམས་པའི་བསྟོད་པ་ཟུང་འཇུག་འདྲེན་པའི་ཤིང་རྟ། རྗེ་རིན་པོ་
ཆེར་རིགས་གསུམ་གཅིག་འདུས་ཀྱི་སྒོ་ནས་གསོལ་འདེབས། རྗེ་བདག་ཉིད་
ཆེན་པོར་དཔེ་རྒྱན་སོ་གཉིས་ཀྱི་སྒོ་ནས་བསྟོད་པ་བློ་བཟང་དགྱེས་པའི་སྒྲ་དབྱངས།
དམིགས་བརྩེ་མའི་སྒོ་ནས་གྲིབ་སྲུང་གི་ལས་ཚོགས། རྩ་བའི་བླ་མ་ཚེ་དཔག་
མེད་ཀུ་རུ་ཀུ་ལླེ་གསུམ་བརྩེགས་ཀྱི་བླ་མའི་རྣལ་འབྱོར་བྱིན་རླབས་མྱུར་འཇུག
བླ་མའི་རྣལ་འབྱོར་ཀུན་མཁྱེན་བདེ་བླག་བགྲོད་པའི་ཐེམ་སྐས་སོགས་བྱམས་
མགོན་དང་། ཚེ་དཔག་མེད། ཚེ་ལྷ། རྗེ་བཙུན་སྒྲོལ་མ། དུས་འཁོར།
193

ཆོས་འབྱུང་ཀུན་བཏུས།
རིགས་ལྡན་དྲག་པོ། རིགས་ལྡན་དྲག་པོ་འཁོར་ལོ་ཅན་དེ་དག་རེ་རེ་ལ་བརྟེན་
པའི་བླ་མའི་རྣལ་འབྱོར་རེ་རེ་བཞུགས། བླ་མའི་རྣལ་འབྱོར་རང་སྣང་མ་དང་།
བླ་མའི་རྣལ་འབྱོར་ཟུང་འཇུག་ཉེ་ལམ། བླ་མའི་རྣལ་འབྱོར་མདུན་ན་མ། བླ་
མའི་རྣལ་འབྱོར་དོན་གཉིས་ལྷུན་གྲུབ་མ། ཤམ་སྨོན་འགྱུར་མེད་བདེ་བ་སོགས་
ཤམྦྷ་ལའི་སྨོན་ལམ་གྱི་སྐོར་བཞུགས།
དཔལ་དུས་ཀྱི་འཁོར་ལོའི་བསྟོད་པ་སྟོང་གཟུགས་རིན་ཆེན་འདྲེན་པའི་
ཤིང་རྟ་སོགས་དཔལ་དུས་ཀྱི་འཁོར་ལོའི་ཆོས་སྐོར་མང་དུ་བཞུགས། ལེགས་
བཤད་དང་བསླབ་བྱའི་སྐོར། དྲིས་ལན་དང་གསན་ཡིག་སྐོར། ཆོས་སྡེ་འགའི་
བཅའ་ཡིག བྱང་ཆུབ་ལམ་གྱི་སྒྲོན་མའི་རྣམ་བཤད་ཐར་ལམ་བགྲོད་པའི་ཐེམ་
སྐས། ལམ་གཙོ་རྣམ་གསུམ་གྱི་དམིགས་རྣམ་སྐྱོང་ཚུལ་མདོར་བསྡུས་སོགས་
བློ་སྦྱོང་གི་སྐོར་དང་། །
མདོ་སྔགས་གཉིས་ཀའི་གནད་རབ་གསལ་བྱེད། རྡོར་སེམས། གསང་
འདུས། འཇིགས་བྱེད། ཀྱི་རྡོར། གདུགས་དཀར། རྟ་མགྲིན་སོགས་
སྔགས་ཀྱི་ཆོས་སྐོར་སོགས་བསྡོམས་པས་གསུང་འབུམ་པོ་ཏི་བཞི་བཞུགས་
སོ༑ ༑དེ་ལྟར་པཎ་ཆེན་སྐུ་ཕྲེང་དགུ་པ་བློ་བཟང་ཐུབ་བསྟན་ཆོས་ཀྱི་ཉི་མའི་
རྣམ་པར་ཐར་པ་ཆ་ཙམ་ཞིག་བརྗོད་ཟིན་ཏོ། །
༡༠༽ པཎ་ཆེན་སྐུ་ཕྲེང་བཅུ་པ་ཆོས་ཀྱི་རྒྱལ་མཚན།
པཎ་ཆེན་སྐུ་ཕྲེང་བཅུ་པ་བློ་བཟང་འཕྲིན་ལས་ལྷུན་གྲུབ་ཆོས་ཀྱི་རྒྱལ་
མཚན་མཆོག་ནི། རབ་བྱུང་བཅུ་དྲུག་པའི་ས་སྟག ཕྱི་ལོ་ ༡༩༣༨ ལོའི་ཟླ་
བ་དང་པོའི་ཚེས་གསུམ་ཉིན། འཁྲུངས་ཡུལ་དེང་དུས་ཀྱི་ཡུལ་མིང་ལྟར་ན།
194

རབ་བྱེད་སོ་བདུན་པ།
མཚོ་སྔོན་ཞིང་ཆེན་གྱི་ཞུན་ཧྭ་རྫོང་ཁོངས་བིས་མདོ་ཤང་གི་མ་རུ་ཞེས་པའི་གྲོང་
སྡེར་ས་སྐྱ་འཁོན་གྱི་རིགས་ལས་མཆེད་པའི་བིས་མདོ་དཔོན་ཚང་དུ་ཡབ་བིས་
མདོ་སྟོང་དཔོན་གུར་མགོན་ཚེ་བརྟན་དང་། ཡུམ་བསོད་ནམས་སྒྲོལ་མ་གཉིས་
ཀྱི་སྲས་སུ་ངོ་མཚར་བའི་དགེ་ལེགས་ཀྱི་ལྟས་སྣ་ཚོགས་དང་བཅས་ཏེ་སྐུ་འཁྲུངས།
ཁྱེའུའི་ཐོག་མའི་མཚན་ལ་མགོན་པོ་ཚེ་བརྟན་ཞེས་འབོད།
དགུང་ལོ་བཞི་པར་ཕེབས་པ་ལྕགས་སྦྲུལ། ཕྱི་ལོ་ ༡༩༤༡ ལོར་པཎ་
ཆེན་བཞུགས་སྒར་ནང་སྒང་ནས་པཎ་ཆེན་སྐུ་འཕྲེང་དགུ་པའི་ཡང་སྲིད་མཆོག་
སྤྲུལ་དུ་ངོས་འཛིན་མཛད། དེ་ནས་དགུང་ལོ་བརྒྱད་པ་བཞེས་པ་ས་གླང་། ཕྱི་
ལོ་ ༡༩༤༩ ལོའི་ཟླ་བ་དྲུག་པའི་ཚེས་གསུམ་ཉིན་པཎ་ཆེན་སྐུ་འཕྲེང་བཅུ་
པའི་མཚན་བཞེས་པ་དང་། རྡོ་རྗེ་འཆང་བླ་ཁོ་འཇིགས་མེད་འཕྲིན་ལས་རྒྱ་
མཚོ་མཆོག་གི་སྤྱན་སྔར་དགེ་ཚུལ་གྱི་སྡོམ་པ་བཞེས་ཏེ། མཚན་རྗེ་བཙུན་བློ་
བཟང་འཕྲིན་ལས་ལྷུན་གྲུབ་ཆོས་ཀྱི་རྒྱལ་མཚན་དཔལ་བཟང་པོ་ཞེས་གསོལ།
ལོ་དེའི་ཟླ་བ་བརྒྱད་པའི་ཚེས་བཅུའི་ཉིན་ཆོས་སྡེ་ཆེན་པོ་སྐུ་འབུམ་བྱམས་
པ་གླིང་དུ་ཁྲི་སྟོན་རྒྱ་ཆེན་པོ་མཛད། སྐུ་ན་ཕྲ་མོའི་དུས་ནས་ཀྱང་རྡོ་རྗེ་འཆང་
འཇིགས་མེད་འཕྲིན་ལས་རྒྱ་མཚོ་དང་། རྒྱ་ཡག་སྐུ་སྐྱེ་བློ་བཟང་བསྟན་པའི་
རྒྱལ་མཚན། བཀའ་ཆེན་བློ་བཟང་ཉི་མ། དངུལ་ཆུ་རིན་པོ་ཆེ་བློ་བཟང་ཆོས་
འཕེལ་སོགས་མཁས་གྲུབ་སྨྲ་བའི་ཁྱུ་མཆོག་ཡོངས་འཛིན་དུ་མའི་ཞབས་པད་
ཚུལ་བཞིན་དུ་བསྟེན་ནས་གཞུང་ཆེན་བཀའ་པོད་ལྔས་མཚོན་པའི་མདོ་རྒྱུད་གཞུང་
ལུགས་རབ་འབྱམས་ལ་གསན་སྦྱངས་ཉམས་བཞེས་མཐར་ཕྱིན་པར་མཛད།
གཞན་ཡང་། སྐུ་གསུང་ཐུགས་རྟེན་གསར་བཞེངས་དང་། དགོན་
195

ཆོས་འབྱུང་ཀུན་བཏུས། 
སྡེ་ཉམས་གསོ། ཆོས་ཕྱོགས་ཀྱི་སློབ་གྲྭ་གསར་འཛུགས། དགོན་སྡེ་ཁག་
ལ་བཤད་གྲྭ་འཛུགས་པ་སོགས་རྒྱལ་བའི་བསྟན་པ་སྒོ་ཀུན་ནས་རྒྱས་པའི་ཕྱིར་
བརྩོན་པར་མཛད། །
རབ་བྱུང་བཅུ་དྲུག་པའི་ཆུ་འབྲུག ཕྱི་ལོ་ ༡༩༥༢ ལོའི་ཟླ་བ་བཞི་
པའི་ཚེས་བརྒྱད་ཉིན་ཀུན་གཟིགས་པཎ་ཆེན་སྐུ་ཕྲེང་བཅུ་པ་སྐུ་འཁོར་དང་བཅས་
པ་དབུས་ལྷ་ལྡན་ཞིང་དུ་ཞབས་སོར་བདེ་བར་འཁོད་ནས་རྩེ་ཕོ་བྲང་པོ་ཏ་ལར་
༧གོང་ས་ལྷ་མིའི་རྣམ་འདྲེན་རྒྱལ་དབང་མཆོག་དང་ཡབ་སྲས་ཉི་ཟླ་ཟུང་གི་
གསེར་ཞལ་དགྱེས་འཛོམས་ཀྱི་དགའ་སྟོན་དཔལ་ལ་རོལ་པའི་བསྐལ་པ་བཟང་
པོ་བྱུང་བས་མཐུན་པ་བཀྲ་ཤིས་པའི་མཚན་རྟགས་སུ་གསལ་བའོ། །
ལོ་དེའི་བོད་ཟླ་ལྔ་པའི་ཚེས་གཅིག་ཉིན་དཔོན་འབངས་བགྲངས་ལས་
འདས་པས་ཆིབས་བསུ་དང་། གདན་ས་ཆེན་པོ་བཀྲ་ཤིས་ལྷུན་པོས་གཙོས་དགོན་
མ་ལག་དང་བཅས་པའི་དགེ་འདུན་འདུས་པ་རྒྱ་མཚོས་གདུགས་དང་རྒྱལ་མཚན།
བ་དན་སོགས་མཆོད་རྫས་སྣ་ཚོགས་པ་ཐོགས་ནས་སེར་སྦྲེངས་དང་བཅས་
མདུན་བསུས་ཏེ་ཆོས་སྡེ་ཆེན་པོ་བཀྲ་ཤིས་ལྷུན་པོའི་སྐུ་ཕྲེང་གོང་མ་རྣམས་ཀྱི་
བཞུགས་ཁྲི་འཇིགས་བྲལ་གདོང་ལྔས་བཏེགས་པའི་གསེར་གྱི་ཁྲི་འཕང་མཐོན་
པོར་ཞབས་ཀྱི་པད་མོར་རྣམ་པར་བཀོད་ཅིང་། ཕོ་བྲང་རྒྱལ་མཚན་མཐོན་
པོའི་གསེར་ཁྲིར་ཡང་མངའ་གསོལ་མཛད། ཤིང་རྟ། ཕྱི་ལོ་ ༡༩༥༤ ལོའི་
བོད་ཟླ་གསུམ་པའི་ཚེས་བཅོ་ལྔའི་ཉིན་དབུ་བཙུགས་ཏེ་སྐལ་ལྡན་སེར་སྐྱ་འབུམ་
ཕྲག་ཏུ་ཉེ་བའི་གདུལ་བྱའི་འདུས་ཚོགས་ལ་དཔལ་དུས་ཀྱི་འཁོར་ལོའི་དབང་
ཆེན་གནང་། མེ་སྤྲེལ། ཕྱི་ལོ་ ༡༩༥༦ ལོར་གདུལ་བྱའི་སློབ་མའི་ཚོགས་
196

རབ་བྱེད་སོ་བདུན་པ།
སྟོང་ཕྲག་མང་པོ་ལ་བྱང་ཆུབ་ལམ་རིམ་ཆེན་མོའི་ལུང་དང་འབྲེལ་བའི་སྐྱེས་
བུ་ཆུང་ངུའི་ཆོས་སྐོར་གྱི་གསུང་ཁྲིད་ཟབ་ཅིང་རྒྱས་པའང་བསྩལ།
ཡང་ལོ་དེའི་ཟླ་བ་བཅུ་གཅིག་པའི་ནང་། རྒྱ་གར་སྲིད་གཞུངགིས་གདན་
ཞུས་ལྟར་༧གོང་ས་ལྷ་མིའི་རྣམ་འདྲེན་རྒྱལ་དབང་མཆོག་དང་། ཀུན་གཟིགས་
པཎ་ཆེན་རིན་པོ་ཆེ་རྣམ་གཉིས་རྒྱ་གར་དུ་ཕེབས་ཏེ་མཉམ་མེད་ཤཱཀྱ་ཐུབ་པ་སྐུ་
མྱ་ངན་ལས་འདས་ནས་ལོ་ངོ་ཉིས་སྟོང་ལྔ་བརྒྱ་འཁོར་བའི་དྲན་གསོའི་མཛད་
ཆེན་ཚོགས་འདུར་ཞུགས་པར་མཛད། འཕགས་ཡུལ་དུ་བཞུགས་རིང་མགོན་
པོ་གང་ཉིད་ཝ་ར་ན་སི་ནང་བསྟན་སློབ་གླིང་ནས་མཚན་འཛིན་ནང་བསྟན་པཎྜིཏའི་
མཚན་གནས་ཕུལ་བ་བཞེས།
ས་ཁྱི། ཕྱི་ལོ་ ༡༩༥༨ ལོར་ཆོས་སྡེ་ཆེན་པོ་བཀྲ་ཤིས་ལྷུན་པོའི་
བཀའ་ཆེན་གྱི་མཚན་གནས་བཞེས། ཆུ་སྟག ཕྱི་ལོ་ ༡༩༦༢ ལོའི་ཟླ་བ་ལྔ་
པར་པེ་ཅིན་དུ་རྒྱལ་སྲིད་སྤྱི་ཁྱབ་ཁང་ལ་ཀུན་གཟིགས་པཎ་ཆེན་མཆོག་གིས་བོད་
ཀྱི་སྤྱི་དང་བྱེ་བྲག་གི་གནས་ཚུལ་དང་དེ་བཞིན་བོད་ཀྱིས་གཙོས་པའི་བོད་རིགས་
ས་ཁུལ་གྱི་བདེ་སྡུག་དང་སླད་ཕྱིན་གྱི་རེ་སྒུག་དང་རེ་འདུན་གྱི་སྙན་ཞུ་ཞེས་པ་
དང་། དེའི་རྗེས་སུ་ཡང་། ཡིག་འབྲུ་བདུན་ཁྲིའི་གོང་འབུལ་ཡི་གེ་ཞེས་འགོ་
བརྗོད་དུ་འཁོད་པའི་ཕྱག་བྲིས་ཕུལ་བར་མཛད། ཕྱག་བྲིས་དེ་གཉིས་ཀྱི་དགོངས་
དོན་བཞིན་རྒྱལ་སྲིད་སྤྱི་ཁྱབ་གིས་ལག་ལེན་དུ་བསྟར་ན་གངས་ལྗོངས་བོད་མི་
ཡོངས་ལ་ཆོས་སྲིད་ལུགས་གཉིས་ཀྱི་སྒོ་ནས་ཕན་པ་དང་བདེ་བའི་དཔལ་ཟད་
པ་མེད་པ་འབྱུང་ངེས་པའི་དགོངས་བཞེད་རླབས་པོ་ཆེ་ཡོད་མོད། འོན་ཀྱང་
དེ་རྗེས་གཡོན་གྱི་ནོར་འཁྲུལ་དང་རིག་གནས་གསར་བརྗེའི་རིང་དྲང་བཞག་
197

ཆོས་འབྱུང་ཀུན་བཏུས།
མ་ཡིན་པའི་ལྟ་སྟངས་བཟུང་སྟེ་གངས་ཅན་བོད་མིའི་བདེ་སྡུག་ཁོ་ནའི་ཆེད་མགོན་
པོ་གང་ཉིད་ལོ་ངོ་དགུའི་རིང་བཙོན་དུ་བཞུགས་དགོས་བྱུང་བས་བོད་མི་ཡོངས་
ནས་བརྗེད་དཀའ་བའི་གནས་སུ་ཤེས་པར་བྱའོ། །
ས་རྟ། ཕྱི་ལོ་ ༡༩༧༨ ལོ་ནས་བཟུང་ཀུན་གཟིགས་པཎ་ཆེན་རིན་པོ་
ཚེའི་རྒྱལ་ཁབ་དབུ་ཁྲིད་ཀྱི་གོ་གནས་སླར་གསོ་བྱུང་བ་དང་། དེའི་རྗེས་ལོ་བཅུའི་
ནང་རྒྱལ་ཡོངས་ས་གནས་ཁག་དང་། བོད་རིགས་ས་ཁུལ་དུ་ལས་དོན་གཟིགས་
ཞིབ་ཏུ་ཕེབས་ཏེ། བོད་རིགས་ཀྱི་ཕུལ་དུ་བྱུང་བའི་སྲོལ་རྒྱུན་རིག་གནས་རྒྱུན་
འཛིན་དང་དར་སྤེལ་ཕྱོགས་ལ་མཛད་རྗེས་ཆེ་ཞིང་། མི་རིགས་ས་ཁོངས་རང་
སྐྱོང་གི་བཅའ་ཁྲིམས་ལག་བསྟར་བྱེད་རྒྱུར་ཐུགས་འཁུར་ཆེ་བཞེས་ཀྱིས་རང་
སྐྱོང་གི་དབང་ཆ་གང་ལེགས་དང་ཡང་དག་པའི་སྒོ་ནས་སྤྱོད་དགོས་ཞེས་ནན་
གསུང་གནང་སྟེ་ལག་བསྟར་ཕྱོགས་ལའང་མཛད་པ་རྒྱ་ཆེ་བར་མཛད། བོད་
རིགས་དང་མི་རིགས་གཞན་དག་གི་བར། བོད་རིགས་ནང་ཁུལ་གྱི་མཐུན་
ལམ་དང་། ཆོས་ལུགས་ཕན་ཚུན་གྱི་བར་དང་། གྲུབ་མཐའ་ཕན་ཚུན་གྱི་
བར་མཐུན་ལམ་ལ་ཤུགས་སྣོན་རྒྱག་དགོས་ཞེས་གསུང་ནན་མོ་འབྱོན། གསུང་
དེས་ཀྱང་དེ་དག་གི་མཐུན་ལམ་ལ་ཕན་པའི་མཛད་རྗེས་ཆེན་པོ་བཞག བོད་
དང་བོད་ཁུལ་གཞན་དག་གི་དཔལ་འབྱོར་འཛུགས་སྐྲུན་ལ་རོགས་སྐྱོར་བྱེད་
ཆེད་པཎ་ཆེན་མཆོག་གིས་གཙོས། རབ་བྱུང་བཅུ་བདུན་པའི་མེ་ཡོས། ཕྱི་
ལོ་ ༡༩༨༧ ལོའི་ཟླ་བ་བཞི་པའི་ཚེས་བཅོ་ལྔའི་ཉིན་བོད་དར་རྒྱས་རོགས་
སྐྱོར་ཐེབས་རྩ་ལྷན་ཚོགས་བཙུགས། །
བོད་ཀྱི་སྐད་ཡིག་སློབ་སྦྱོང་དང་། བེད་སྤྱོད། གོང་འཕེལ་གཏོང་ཕྱོགས་
198

རབ་བྱེད་སོ་བདུན་པ།
དང་། ཆོས་དད་རང་མོས་ཀྱི་སྲིད་ཇུས་ལག་བསྟར་བྱེད་ཕྱོགས་བཅས་ལ་མཛད་
རྗེས་རླབས་པོ་ཆེ་བཞག བོད་བརྒྱུད་ནང་བསྟན་ཆོས་ལུགས་མི་ཉམས་གོང་
འཕེལ་དང་བསྟན་པ་ཡང་དར་ཡོང་ཆེད། ནང་བསྟན་ཆོས་ལུགས་ཀྱི་ཡོན་ཏན་
ཆེ་ཙམ་ཡོད་པའི་མཁན་བླ་སྤྲུལ་སོགས་གསོ་སྐྱོང་མཛད་ཕྱིར། ཀུན་གཟིགས་
པཎ་ཆེན་རིན་པོ་ཆེ་སྐུ་དངོས་ཀྱིས་པེ་ཅིན་དུ་ཀྲུང་གོའི་བོད་བརྒྱུད་ནང་བསྟན་
སློབ་གླིང་གསར་དུ་བཙུགས་ཏེ་མགོན་པོ་གང་ཉིད་ཀྱིས་དབུ་འཛིན་གྱི་ཐུགས་
འགན་བཞེས་ཏེ་ལེགས་པར་བསྐྱངས།
ཕྱི་ལོ་ ༡༩༨༥ ལོར་བཀྲ་ཤིས་ལྷུན་པོའི་བདེ་ཆེན་སྐལ་བཟང་ཕོ་བྲང་
དུ་སྐལ་ལྡན་སེར་སྐྱའི་འདུས་ཚོགས་ཁྲི་ཕྲག་འགའ་ལ་དཔལ་རྡོ་རྗེ་འཇིགས་བྱེད་
དཔའ་བོ་གཅིག་པའི་དབང་བཞི་སྟ་གོན་གྱི་རིམ་པ་དང་བཅས་པ་ལེགས་པར་
བསྩལ་ཏེ་རྒྱུད་སྨིན་པར་མཛད་དོ། །
རྗེ་འདིའི་གསུང་རྩོམ་ནི། སྐྱེས་བུ་གསུམ་གྱི་ལམ་གྱི་རིམ་པའི་འགྲེལ་
པ་དང་། ཀྱི་རྡོར་ལྷན་སྐྱེས་ཀྱི་ཆོ་ག་གསུམ་སྐྱེད་སོགས་བཞུགས་སོ། །
དེ་ནས་དགུང་ལོ་ང་གཅིག་བཞེས་པ་ས་སྦྲུལ། ཕྱི་ལོ་ ༡༩༨༩ ལོའི་
ཕྱི་ཟླ་དང་པོའི་ཚེས་ཉེར་དགུའི་ཉིན་གཙང་བཀྲ་ཤིས་ལྷུན་པོར་པཎ་ཆེན་སྐུ་འཕྲེང་
ལྔ་པ་ནས་དགུ་པའི་བར་གྱི་སྐུ་གདུང་གསེར་ཟངས་ལས་གསར་བཞེངས་མཛད་
པའི་སྐུ་གདུང་རྣམས་མཉམ་དུ་བཞུགས་པའི་སྐུ་གདུང་ལྷ་ཁང་ཤར་བཀྲ་ཤིས་
རྣམ་རྒྱལ་བཅས་བཞེངས་པའི་བྱ་བ་ལས་ཀྱི་འཁོར་ལོའི་མཇུག་ལེགས་པར་གྲུབ་
པའི་བཀྲ་ཤིས་པའི་རབ་གནས་ཀྱི་མཛད་སྒོར་རྟེན་འབྲེལ་གཟབ་རྒྱས་མཛད་
པའི་གཙོ་སྐྱོང་གནང་བས་མཚོན་མགོན་པོ་གང་ཉིད་ཀྱི་མཛད་པ་འཕྲིན་ལས་
199

ཆོས་འབྱུང་ཀུན་བཏུས།
ཡར་ངོའི་ཟླ་བའི་དཔལ་ལ་འགྲན་བཞིན་པའི་སྐབས་བློ་བུར་སྐུ་སྙན་བཞེས་པའི་
ཚུལ་གྱིས་བོད་རབ་བྱུང་བཅུ་བདུན་པའི་བོད་ཟླ་བཅུ་གཉིས་པའི་ཚེས་ཉེར་གཅིག
གོང་གསལ་ཕྱི་ལོ་དེའི་སྤྱི་ཟླ་དང་པོའི་ཚེས་ཉེར་བརྒྱད་ཉིན་གཟུགས་སྐུའི་བཀོད་
པ་ཆོས་དབྱིངས་སུ་ཐིམ་པའི་ཚུལ་བསྟན་ཏོ། །
དེ་ནས་དགོངས་རྫོགས་ཀྱི་རིམ་པས་ཉིན་མཚན་དུས་འདའ་བ་དང་
ཆབས་ཅིག་སྐུ་དམར་གདུང་ཟ་མ་ཏོག་ཡིད་བཞིན་དབང་གི་རྒྱལ་པོ་ནི། མཆོད་
སྡོང་ཆེན་མོ་ལེགས་གྲུབ་མ་ཟིན་གྱི་བར་གདན་ས་ཆེན་པོ་བཀྲ་ཤིས་ལྷུན་པོའི་མཆོད་
ཁང་དཀྱིལ་མཛད་བརྒྱ་ཚོམས་ཆེན་དུ་བཞུགས་སུ་གསོལ་ནས་དད་ལྡན་བསོད་
ནམས་གསོག་པའི་ཞིང་དུ་བཀྲ་ཤིས་དགེ་མཚན་དཔག་མེད་སྤྲོ་བ་དང་ལྷན་ཅིག་
ཏུ་ལྷམ་མེར་བཞུགས་པ་ལགས་སོ། །ཞེས་བཤད་དོ། །དེ་ལྟར་པཎ་ཆེན་སྐུ་
འཕྲེང་བཅུ་པ་བློ་བཟང་འཕྲིན་ལས་ལྷུན་གྲུབ་ཆོས་ཀྱི་རྒྱལ་མཚན་གྱི་རྣམ་པར་
ཐར་པ་ཆ་ཙམ་བརྗོད་ཟིན་ཏོ། ། །
ཀུན་གཟིགས་པཎ་ཆེན་སྐུ་ཕྲེང་རིམ་བྱོན་གྱི་མཚན་དང་། འཁྲུངས་
ཡུལ། འཁྲུངས་དུས་ཀྱི་རབ་བྱུང་ལོ་ཁམས་སོགས་དང་། སྐུ་གཤེགས་དུས་
ཀྱི་རབ་བྱུང་ལོ་ཁམས་སོགས་མདོར་བསྡུས་རེ་འབྲི་བར་བྱའོ། །
༡༽ པཎ་ཆེན་སྐུ་ཕྲེང་དང་པོ། མཁས་གྲུབ་དགེ་ལེགས་དཔལ་བཟང་།
འཁྲུངས་ཡུལ་གཙང་ལ་སྟོད་ལྡོག་གཞུང་དུ་རབ་བྱུང་དྲུག་པའི་ཤིང་གླང་ལོའི་
ཟླ་བ་བཞི་པའི་ཚེས་བརྒྱད། ཕྱི་ལོ་ ༡༣༨༥ ལོར་སྐུ་འཁྲུངས། རབ་བྱུང་
བདུན་པའི་ས་རྟ་ལོའི་ཟླ་བ་གཉིས་པའི་ཚེས་ཉེར་གཅིག ཕྱི་ལོ་ ༡༩༣༨ ལོར་
དགུང་ལོ་ང་བཞིའི་ཐོག་སྐུ་གཤེགས།
200

རབ་བྱེད་སོ་བདུན་པ།
༢༽ པཎ་ཆེན་སྐུ་ཕྲེང་གཉིས་པ། དབེན་ས་བསོད་ནམས་ཕྱོགས་
གླང་། འཁྲུངས་ཡུལ་གཙང་དབེན་ས་ལྷོ་ཁུད་དུ་རབ་བྱུང་བདུན་པའི་ས་ལུག་
ལོའི་ཟླ་བ་དང་པོའི་ཚེས་བཅུ་གཉིས། ཕྱི་ལོ་ ༡༩༣༩ ལོར་སྐུ་འཁྲུངས།
རབ་བྱུང་བརྒྱད་པའི་ཤིང་བྱི་ལོའི་ཟླ་བ་གསུམ་པའི་ཚེས་ཉེར་ལྔ། ཕྱི་ལོ་ ༡༥༠༤
ལོར་དགུང་ལོ་རེ་དྲུག་ཐོག་སྐུ་གཤེགས།
༣༽ པཎ་ཆེན་སྐུ་ཕྲེང་གསུམ་པ། དབེན་ས་བློ་བཟང་དོན་གྲུབ། འཁྲུངས་
ཡུལ་གཙང་སྟོད་ལྷོ་ཁུལ་དུ་རབ་བྱུང་བརྒྱད་པའི་ཤིང་གླང་ལོའི་ཟླ་བ་དང་པོའི་
ཚེས་བཞི། ཕྱི་ལོ་ ༡༥༠༥ ལོར་སྐུ་འཁྲུངས། རབ་བྱུང་དགུ་པའི་ཤིང་གླང་
ལོའི་ཟླ་བ་གཉིས་པའི་ཚེས་ཉེར་གསུམ། ཕྱི་ལོ་ ༡༥ ༦༥ ལོར་དགུང་ལོ་རེ་
གཅིག་ཐོག་སྐུ་གཤེགས།
༩༽ པཎ་ཆེན་སྐུ་ཕྲེང་བཞི་པ། བློ་བཟང་ཆོས་ཀྱི་རྒྱལ་མཚན། འཁྲུངས་
། ཕྱི་ལོ་ ༡༥༧༠
ཡུལ་གཙང་སྟོད་ལྷན་དྲུག་བརྒྱ་རུ་རབ་བྱུང་བཅུ་པའི་ལྕགས་རྟ
རབ་བྱུང་བཅུ་གཅིག་པའི་ཆུ་སྟག་ལོའི་ཟླ་བ་གཉིས་པའི་
ལོར་སྐུ་འཁྲུངས། 
ཚེས་བཅུ་གསུམ། ཕྱི་ལོ་ ༡༦༦༣ ལོར་དགུང་ལོ་གོ་གསུམ་ཐོག་སྐུ་གཤེགས།
༥༽ པཎ་ཆེན་སྐུ་ཕྲེང་ལྔ་པ། བློ་བཟང་ཡེ་ཤེས། འཁྲུངས་ཡུལ་
གཙང་ཐོབ་རྒྱལ་བྲུལ་ཚང་དུ་རབ་བྱུང་བཅུ་གཅིག་པའི་ཆུ་ཡོས་ལོའི་ཟླ་བ་བདུན་
པའི་ཚེས་བཅོ་ལྔ། ཕྱི་ལོ་ ༡༦༦༣ ལོར་སྐུ་འཁྲུངས། རབ་བྱུང་བཅུ་གཉིས་
པའི་མེ་སྦྲུལ་ལོའི་ཟླ་བ་བརྒྱད་པའི་ཚེས་ལྔ། ཕྱི་ལོ་ ༡༧༣༧ ལོར་དགུང་ལོ་
དོན་ལྔའི་ཐོག་སྐུ་གཤེགས།
༦༽ པཎ་ཆེན་སྐུ་འཕྲེང་དྲུག་པ། བློ་བཟང་དཔལ་ལྡན་ཡེ་ཤེས།
201

ཆོས་འབྱུང་ཀུན་བཏུས།
འཁྲུངས་ཡུལ་ཤངས་བཀྲ་ཤིས་རྩེ་ར་རབ་བྱུང་བཅུ་གཉིས་པའི་ས་རྟ་ལོའི་ཟླ་བ་
བཅུ་གཅིག་པའི་ཚེས་བཅུ། ཕྱི་ལོ་ ༡༧༣༨ ལོར་སྐུ་འཁྲུངས། རབ་བྱུང་
བཅུ་གསུམ་པའི་ལྕགས་བྱི། ཕྱི་ལོ་ ༡༧༨༠ ལོར་དགུང་ལོ་ཞེ་བཞིའི་ཐོག་
སྐུ་གཤེགས།
༧༽ པཎ་ཆེན་སྐུ་ཕྲེང་བདུན་པ། བསྟན་པའི་ཉི་མ། འཁྲུངས་ཡུལ་
གཙང་ས་རྣམ་སྐྱིད་གཤོངས་སུ་རབ་བྱུང་བཅུ་གསུམ་པའི་ཆུ་སྟག་ལོའི་ཟླ་བ་
བཞི་པའི་ཚེས་བརྒྱད། ཕྱི་ལོ་ ༡༧༨༢ ལོར་སྐུ་འཁྲུངས། རབ་བྱུང་བཅུ་
བཞི་པའི་ཆུ་གླང་ལོའི་ཟླ་བ་དང་པོའི་ཚེས་བརྒྱད། ཕྱི་ལོ་ ༡༨༥༣ ལོར་
དགུང་ལོ་དོན་གསུམ་ཐོག་སྐུ་གཤེགས།
༨༽ པཎ་ཆེན་སྐུ་ཕྲེང་བརྒྱད་པ། བསྟན་པའི་དབང་ཕྱུག འཁྲུངས་
ཡུལ་གཙང་ཐོབ་རྒྱལ་དུ་རབ་བྱུང་བཅུ་བཞི་པའི་ཤིང་ཡོས་ལོའི་ཟླ་བ་བརྒྱད་པའི་
ཚེས་བརྒྱད། ཕྱི་ལོ་ ༡༨༥༥ ལོར་སྐུ་འཁྲུངས། རབ་བྱུང་བཅོ་ལྔ་པའི་ཆུ་
རྟ་ལོའི་ཟླ་བ་དྲུག་པའི་ཚེས་བཅུ་དྲུག ཕྱི་ལོ་ ༡༨༨༢ ལོར་དགུང་ལོ་ཉེར་
བརྒྱད་ཐོག་སྐུ་གཤེགས།
༩༽ པཎ་ཆེན་སྐུ་ཕྲེང་དགུ་པ། ཆོས་ཀྱི་ཉི་མ། འཁྲུངས་ཡུལ་དྭགས་
པོ་ཀ་ཤར་དུ་རབ་བྱུང་བཅོ་ལྔ་པའི་ཆུ་ལུག་ལོའི་ཟླ་བ་དང་པོའི་ཚེས་བཅུ་གཉིས།
ཕྱི་ལོ་ ༡༨༨༣ ལོར་སྐུ་འཁྲུངས། རབ་བྱུང་བཅུ་དྲུག་པའི་མེ་གླང་ལོའི་ཟླ་
བ་དགུ་པའི་ཚེས་ཉེར་བརྒྱད། ཕྱི་ལོ་ ༡༩༣༧ ལོར་དགུང་ལོ་ལྔ་བཅུ་ང་
ལྔའི་ཐོག་སྐུ་གཤེགས། །
༡༠༽ པཎ་ཆེན་སྐུ་ཕྲེང་བཅུ་པ། ཆོས་ཀྱི་རྒྱལ་མཚན། འཁྲུངས་
202

རབ་བྱེད་སོ་བདུན་པ།
བ་
ཡུལ་མཚོ་སྔོན་ཁོངས་མ་རུ་གྲོང་སྡེར་རབ་བྱུང་བཅུ་དྲུག་པའི་ས་སྟག་ལོའི་ཟླ་
བ་དང་པོའི་ཚེས་གསུམ། ཕྱི་ལོ་ ༡༩༣༨ ལོར་སྐུ་འཁྲུངས། རབ་བྱུང་བཅུ་
བདུན་པའི་ས་སྦྲུལ་ལོའི་ཟླ་བ་བཅུ་གཉིས་པའི་ཚེས་ཉེར་གཅིག ཕྱི་ལོ་ ༡༩༨༩
ལོར་དགུང་ལོ་ལྔ་བཅུ་ང་གཅིག་ཐོག་སྐུ་གཤེགས།
དེ་ལྟར་ཀུན་གཟིགས་པཎ་ཆེན་སྐུ་ཕྲེང་རིམ་བྱོན་གྱི་རྣམ་པར་ཐར་པ་
རྒྱ་མཚོ་ལྟ་བུ་ལས་ཆ་ཙམ་རེ་བརྗོད་པའི་རབ་ཏུ་བྱེད་པ་སྟེ་སོ་བདུན་པའོ། །
སྨྲས་པ། མང་མང་བསྐལ་པར་ཚོགས་གཉིས་བསགས་སྟོབས་
དང་། །རྣམ་དག་སྨོན་ལམ་ཐུགས་བསྐྱེད་ལས་བྱུང་བའི། །སྣང་བ་མཐའ་
ཡས་ཐུགས་རྗེའི་སྒྱུ་འཕྲུལ་ལས། །ཉེར་འཁྲུངས་མ་ཧ་པཎ་ཆེན་སྐུ་འཕྲེང་
གང་། །ཐ་སྙད་ཀུན་རྫོབ་རིག་པའི་གནས་རྣམས་དང་། །དོན་དམ་ནང་རིག་
མདོ་དང་རྒྱུད་སྡེའི་གཞུང་། །རྒྱ་ཆེན་གསན་བསམ་བསྒོམས་པས་ཉམས་བཞེས་
ཏེ༑ ༑མཁས་མང་འདུས་སྡེ་རྒྱ་མཚོས་གཙུག་ནོར་འཛིན། །འཆད་པ་གཞུང་
དོན་འབྱེད་མཁས་དབྱིག་གཉེན་ཟླ། །རྩོད་པའི་རྣམ་དཔྱོད་ཆོས་གྲགས་ཡབ་
སྲས་སྤུན། །རྨད་བྱུང་ལེགས་བཤད་སྒྲ་དོན་ཕུན་ཚོགས་རྩོམ། །སློབ་དཔོན་
དཔའ་བོའི་བློ་གྲོས་འཕྲོག་པར་ངེས། །དེ་ཕྱིར་མཁས་དབང་གཟུར་གནས་གང་
ཞིག་ཀྱང་། །མགོན་རྣམས་གསུང་གིས་ཡིད་རབ་མི་འཕྲོག་སུ། །དེས་ན་གཅམ་
ཚིག་ཙམ་གྱིས་བསྟོད་མིན་ལ། །ཁྱོད་གསུང་བསྟན་བཅོས་དགོངས་དོན་ཟབ་
པས་མཁས། །སྡོམ་གསུམ་རྣམ་དག་འདུལ་འཛིན་རྒྱུ་སྐར་ཁྲོད། །ཉ་གང་
ཟླ་ལྟར་དག་པས་མཆོག་ཏུ་བཙུན། །བསྟན་དང་འགྲོ་ལ་སྨན་པའི་འཕྲིན་ལས་
བཟང་། །རྒྱལ་བསྟན་པད་ཚལ་ཉི་མས་བསྐྱེད་དང་མཚུངས། །མགོན་ཁྱོད་
203

ཆོས་འབྱུང་ཀུན་བཏུས།
སྐུ་ཡི་འཕྲེང་བ་རིམ་བྱོན་གྱིས། །གདན་ས་ཆེན་པོ་བཀྲ་ཤིས་ལྷུན་པོས་
གཙོས། །རིས་མེད་ཁྲིམས་ལྡན་འདུས་སྡེའི་ཆོས་ཚུལ་སོགས། །བསྟན་པ་
འཁོར་ལོ་གསུམ་གྱིས་རྒྱས་མཛད་དགེ། །མཁའ་དབྱིངས་ཉི་ཟླ་ཟུང་གིས་བརྒྱན་
པ་བཞིན། །འཛིན་མའི་མཛེས་རྒྱན་རྒྱལ་བ་པཎ་ཆེན་ཞེས། །གྲགས་པའི་ཡ་
གྱལ་པཎ་ཆེན་རིམ་བྱོན་གྱི། །རྣམ་ཐར་ཆ་ཙམ་བརྗོད་ཀྱང་བདག་སྐལ་
བཟང་། །ཞེས་བར་སྐབས་ཀྱི་ཚིགས་སུ་བཅད་པའོ། །
དེ་ལྟར་གོང་དུ་བཤད་པའི་གདན་སའི་ཡིག་ཆའི་བདག་པོ་གཙོ་བོ་རྣམས་
ཀྱི་རྣམ་པར་ཐར་པ་རྒྱ་མཚོ་ལྟ་བུ་ལས་ཆ་ཙམ་རེ་བརྗོད་པའི་རབ་བྱེད་སོ་ལྔ་པ་
དང་། ༧གོང་ས་རྒྱལ་བའི་དབང་པོ་སྐུ་ཕྲེང་རིམ་བྱོན་གྱི་རྣམ་པར་ཐར་པ་རྒྱ་
མཚོ་ལྟ་བུ་ལས་ཆ་ཙམ་རེ་བརྗོད་པའི་རབ་བྱེད་སོ་དྲུག་པ་དང་། ཀུན་གཟིགས་
པཎ་ཆེན་སྐུ་ཕྲེང་རིམ་བྱོན་གྱི་རྣམ་པར་ཐར་པ་རྒྱ་མཚོ་ལྟ་བུ་ལས་ཆ་ཙམ་རེ་
བརྗོད་པའི་རབ་བྱེད་སོ་བདུན་པ་རྣམས་སུ་དམ་པའི་སྐྱེས་མཆོག་འདི་དག་གིས་
བསྟན་འགྲོའི་དོན་ཇི་ལྟར་མཛད་པའི་ཚུལ་ལས་བརྩམས་པའི་ཆོས་ཀྱི་རྔ་བོ་ཆེ་
བསྒྲགས་པའི་ལེའུ་གསུམ་པའི་གླེགས་བམ་བར་བ་རྫོགས་སོ།། །།
སླར་ཡང་སྨྲས་པ། རྣམ་དག་རྒྱ་ཆེན་དགེ་ཚོགས་ཡུ་བ་བརྟན། །ཚངས་
སྤྱོད་ཡོན་ཏན་ཤམ་བུས་ཉེར་མཛེས་ཤིང་། །མང་ཐོས་ཡིད་བཞིན་ནོར་བུའི་
ཏོག་ལྡན་པའི། །དམ་པའི་གདུགས་མཆོག་མཁས་མང་གཙུག་གིས་
བཀུར། །མཁས་གྲུབ་སྐྱེས་མཆོག་དམ་པའི་མགོན་རྣམས་ཀྱི། །ཐུགས་བསྐྱེད་
རྒྱལ་བསྟན་སྤེལ་བའི་ཆུ་གཏེར་ཀླུང་། །བཤད་སྒྲུབ་གསེར་ཉ་མ་བུ་ཟུང་རྩེན་
མཚོ། །སྐལ་ལྡན་ངང་མོའི་ཚོགས་ཀྱིས་ལོངས་སྤྱོད་གནས། །གང་གི་མཁྱེན་
204

རབ་བྱེད་སོ་བདུན་པ།
བརྩེའི་ཐུགས་ཀྱི་གསེར་བུམ་བཟང་། །བསླབ་གསུམ་བདུད་རྩིས་ཡོངས་གཏམས་
བཅུད་བཟང་གིས། །དོན་གཉེར་ལྡན་ཞིང་ཆོས་ཀྱིས་སྐོམ་རྣམས་ཀྱི། །གདུང་
སེལ་ཡོན་ཏན་ལུས་སྟོབས་བསྐྱེད་པའི་གཉེན། །རླབས་ཆེན་ལེགས་བྱས་ཚོགས་
གཉིས་ནོར་འཛིན་ལས། །སྡོམ་གསུམ་རྩ་བརྟན་སྐྱེས་ཆེན་པད་དཀར་ལྗོན། །ལྷན་
སྐྱེས་མཁས་བཙུན་བཟང་པོའི་བསུང་ཞིམ་ལ། །གདུལ་བྱའི་བུང་ཚོགས་མ་
བསྡུས་ངང་གིས་འཁོར། །མཁས་ཤིང་གྲུབ་པའི་དབང་ཕྱུག་མགོན་རྣམས་
ཀྱི༑ ༑གསུང་གི་ལེགས་བཤད་ཆོས་དུང་དཀར་པོའི་དབྱངས། །གདུལ་བྱའི་
རྣ་བར་ལན་གཅིག་འཇུག་པས་ཀྱང་། །ཐར་པའི་ས་བོན་བསྐྲུན་པའི་སྐལ་ལྡན་
འགྱུར། །བློ་བཟང་རྒྱལ་བའི་ཟབ་གསུང་དགོངས་པའི་གནད། །རྣམ་དཔྱོད་
དངུལ་གྱི་དཔལ་བེའུའི་རི་མོ་བཞིན། །ཟབ་ཁྱད་བློ་གྲོས་ཡངས་ཤིང་གསལ་
བ་ཡི། ། མ་སྨད་འཕགས་ཆོས་ཀུན་ནས་རྫོགས་གྱུར་པའི། །བསྟན་པའི་རྒྱལ་
མཚན་སྒྲེང་ལ་ཐུགས་བསྐྱེད་མཐུ། །གསེར་གྱི་འཁོར་ལོས་བསྒྱུར་བའི་རྒྱལ་
པོ་བཞིན། །ཅི་དགར་ཟབ་རྒྱས་ཆོས་ཚུལ་བཟང་པོའི་དཔལ། །ཡར་ངོས་ཟླ་
ལྟར་རྒྱས་མཛད་མགོན་རྣམས་དྲན། །ཞེས་གླེགས་བམ་འདིའི་མཇུག་བསྡུ་
བའི་ངལ་གསོའི་ཚིགས་སུ་བཅད་པའོ། ། །
གླེགས་བམ་འདིའི་དཔྱད་གཞི་དང་བཏུ་གཞིའི་ཡིག་ཆ་ནི།
༡༽ འཕགས་པ་འཇིག་རྟེན་དབང་ཕྱུག་གི་རྣམ་སྤྲུལ་རིམ་བྱོན་གྱི་འཁྲུངས་རབས་དེབ་ཐེར་
， ནོར་བུའི་ཕྲེང་བ་དེབ་ལྔ།
༢༽ ༧གོང་ས་ཏཱ་ལའི་བླ་མ་སྐུ་ཕྲེང་རིམ་བྱོན་གྱི་ཆོས་སྲིད་མཛད་རྣམ།
༣༽ གསུང་འབུམ་དཀར་ཆག
205

ཆོས་འབྱུང་ཀུན་བཏུས།
༤༽ དུང་དཀར་ཚིག་མཛོད་ཆེན་མོ།
༥༽ གངས་ལྗོངས་ལོ་རྒྱུས་ཐོག་གི་གྲགས་ཅན་མི་སྣ།
༦༽ བྱམས་བརྩེ་དང་དྲང་བདེན་གྱི་བླ་སྲོག
༧༽ མཛད་རྣམ་རྒྱ་ཆེན་སྙིང་རྗེའི་རོལ་མཚོ།
༨༽ ངོས་ཀྱི་ཡུལ་དང་། ངོས་ཀྱི་མི་མང་།
༩༽ པཎ་ཆེན་སྐུ་ཕྲེང་རིམ་བྱོན་གྱི་མཛད་རྣམ་ཞེས་པ་དང་།
༡༠༽ དཔལ་གྱི་ཆོས་སྡེ་ཆེན་པོ་བཀྲ་ཤིས་ལྷུན་པོ་ཞེས་པའི་དཔེ་ཆ་ལས་པཎ་ཆེན་སྐུ་ཕྲེང་རིམ་
བྱོན་གྱི་རྣམ་ཐར་མདོར་བསྡུས་ཀྱི་སྐོར། །
206

༄༅།། ཆོས་འབྱུང་ཀུན་བཏུས།
རྒྱལ་བ་པཎ་ཆེན་རྣམ་གཉིས་ཀྱི་མཛད་རྣམ་གཙོ་བརྗོད
བརྗོད་བྱ། 
རྩོམ་སྒྲིག་ཚོགས་ཆུང་།
སྤྱི་ཁྱབ་རྩོམ་སྒྲིག་པ། ཆབ་ཚང་འཇམ་དཔལ།
ལག་བསྟར་རྩོམ་སྒྲིག་པ། ཆབ་ཚང་འཇམ་དཔལ།
རྩོམ་སྒྲིག་ལས་རོགས། ཁ་བཙན་འཇིགས་མེད། ཕྱུག་ཤིས་དགེ་འདུན།
གློག་ཀླད་འགན་འཛིན་དང་གློག་ཀླད་སྤྱིའི་བཀོད་སྒྲིག་པ། གཟའ་རུ་དར་རྒྱས།
གློག་ཀླད་དུ་སྒྲིག་འཇུག་མཁན། བློ་བཟང་ཆོས་གྲགས།
དེབ་ཀྱི་སྤྱི་ཁོག་སྒྲིག་སྦྱོར་བ། བློ་བཟང་ཆོས་གྲགས།
དེབ་ཀྱི་རྒྱབ་ཤ་ཇུས་བཟོ་པ། འདི་གའི་གློག་ཀླད་སྡེ་ཚན།
པར་ཐེངས། དང་པོ།
༥༠༠
པར་གྲངས།
New Delhi-100 020 INDIA
དཔེ་སྐྲུན་བྱ་ཡུལ།
བཞུགས་སྒར་ཀིརྟིའི་བྱེས་པ་གྲྭ་ཚང་།
པར་དབང་།
འགྲེམས་སྤེལ་སྡེ་ཚན།
འགྲེམ་སླེལ་མཁན།།
འཕགས་ཡུལ་ཀིརྟིའི་བྱེས་པ་གྲྭ་ཚང་གི་དེབ་སྤྱིའི་འདོན་ཐེངས་བརྒྱ་དང་ཉི་ཤུ་པ
ཆོས་འབྱུང་ཀུན་བཏུས། ཕྱི་ལོ་ ༢༠༡༡ ཟླ་ ༡༢ ཚེས་ ༢༠ ལ།
Kriti Jepa Datsang
Institue of Higher Tibetan Studies
P0.Mcleod Ganj-176219
Upper Dharamsala
Distt. Kangra(H.P.) India.

ཀྱི
ཆོས་འབྱུང་ཀུན་བཏུས།
༄༅།། ད་ལམ་འདི་གའི་མཐོ་རིམ་སློབ་གཉེར་ཁང་གི་སློབ་སྤྱི་ལས་ཟུར་དང་རིག་གནས་སློབ་དཔོན་དགེ་ཨ་
མཁར་བ་བློ་བཟང་རྒྱ་མཚོས་ཆོས་འབྱུང་ཀུན་བཏུས་པདྨ་དཀར་པོའི་ཆུན་པོ་བློ་གསལ་འདྲེན་བྱེད་བདུད་རྩིའི་
དཔལ་ཡོན་ཞེས་པའི་ ལེའུ་གསུམ་པའི་བར་ཆ། རབ་བྱེད་སོ་ལྔ་པ་དང་། སོ་དྲུག་པ། སོ་བདུན་པ་བཅས་རབ་
བྱེད་གསུམ་ལས་གྲུབ་པའི་ནང་ཚན་རབ་བྱེད་སོ་སོའི་ནང་དུ་ པཎ་ཆེན་བསོད་ནམས་གྲགས་པ་དང་། འཇམ་
དབྱངས་བཞད་པ་སྐུ་ཕྲེང་དང་པོ་ངག་དབང་བརྩོན་འགྲུས། སེ་ར་རྗེ་བཙུན་ཆོས་ཀྱི་རྒྱལ་མཚན། དགེ་འདུན་
བསྟན་པ་དར་རྒྱས། རྒྱལ་དབང་སྐུ་ཕྲེང་ལྔ་པ་ངག་དབང་བློ་བཟང་རྒྱ་མཚོ་བཅས་གདན་ས་གསུམ་གྱི་ཡིག་ཆའི་
བདག་པོ་གཙོ་བོ་རྣམས་ཀྱིས་བསྟན་ལ་བྱ་བ་མཛད་ཚུལ་དང་། །
རྒྱལ་དབང་སྐུ་ཕྲེང་དང་པོ་དགེ་འདུན་གྲུབ་དང་། རྒྱལ་དབང་སྐུ་ཕྲེང་གཉིས་པ་དགེ་འདུན་རྒྱ་མཚོ། རྒྱལ་
དབང་སྐུ་ཕྲེང་གསུམ་པ་བསོད་ནམས་རྒྱ་མཚོ། རྒྱལ་དབང་སྐུ་ཕྲེང་བཞི་པ་ཡོན་ཏན་རྒྱ་མཚོ། རྒྱལ་དབང་སྐུ་
ཕྲེང་དྲུག་པ་ཚངས་དབྱངས་རྒྱ་མཚོ། རྒྱལ་དབང་སྐུ་ཕྲེང་བདུན་པ་བསྐལ་བཟང་རྒྱ་མཚོ། རྒྱལ་དབང་སྐུ་ཕྲེང་
བརྒྱད་པ་འཇམ་དཔལ་རྒྱ་མཚོ། རྒྱལ་དབང་སྐུ་ཕྲེང་དགུ་པ་ལུང་རྟོགས་རྒྱ་མཚོ། རྒྱལ་དབང་སྐུ་ཕྲེང་བཅུ་པ་
ཚུལ་ཁྲིམས་རྒྱ་མཚོ། རྒྱལ་དབང་སྐུ་ཕྲེང་བཅུ་གཅིག་པ་མཁས་གྲུབ་རྒྱ་མཚོ། རྒྱལ་དབང་སྐུ་ཕྲེང་བཅུ་གཉིས་པ་
འཕྲིན་ལས་རྒྱ་མཚོ། རྒྱལ་དབང་སྐུ་ཕྲེང་བཅུ་གསུམ་པ་ཐུབ་བསྟན་རྒྱ་མཚོ། རྒྱལ་དབང་སྐུ་ཕྲེང་བཅུ་བཞི་པ་
བསྟན་འཛིན་རྒྱ་མཚོ་སོགས་རྒྱལ་དབང་སྐུ་ཕྲེང་རིམ་བྱོན་རྣམས་ཀྱིས་བསྟན་ལ་བྱ་བ་མཛད་ཚུལ།
པཎ་ཆེན་སྐུ་ཕྲེང་དང་པོ་མཁས་གྲུབ་དགེ་ལེགས་དཔལ་བཟང་དང༌། པཎ་ཆེན་སྐུ་ཕྲེང་གཉིས་པ་བསོད་
ནམས་ཕྱོགས་ཀྱི་གླང་པོ། པཎ་ཆེན་སྐུ་ཕྲེང་གསུམ་པ་བློ་བཟང་དོན་འགྲུབ། པཎ་ཆེན་སྐུ་ཕྲེང་བཞི་པ་བློ་བཟང་
ཆོས་ཀྱི་རྒྱལ་མཚན། པཎ་ཆེན་སྐུ་ཕྲེང་ལྔ་པ་བློ་བཟང་ཡེ་ཤེས། པཎ་ཆེན་སྐུ་ཕྲེང་དྲུག་པ་དཔལ་ལྡན་ཡེ་ཤེས།
པཎ་ཆེན་སྐུ་ཕྲེང་བདུན་པ་བསྟན་པའི་ཉི་མ། པཎ་ཆེན་སྐུ་ཕྲེང་བརྒྱད་པ་བསྟན་པའི་དབང་ཕྱུག པཎ་ཆེན་སྐུ་ཕྲེང་
དག་པ་བློ་བཟང་ཐུབ་བསྟན་ཆོས་ཀྱི་ཉི་མ། པཎ་ཆེན་སྐུ་ཕྲེང་བཅུ་པ་ཆོས་ཀྱི་རྒྱལ་མཚན་སོགས་པཎ་ཆེན་སྐུ་ཕྲེང་com
རིམ་བྱོན་རྣམས་ཀྱིས་བསྟན་ལ་བྱ་བ་མཛད་ཚུལ་བཅས་གོང་གསལ་གྱི་མཁས་གྲུབ་གཉིས་ལྡན་གྱི་སྐྱེས་མཆོག་archarsapress
དམ་པ་རྣམས་ཀྱི་མཛད་རྣམ་གྱི་གཙོ་གནད་ཁག་རྣམ་ཐར་དང་ཆོས་འབྱུང་འདྲ་མིན་ནས་སྙིང་བསྡུས་ཀྱིས་བཀོད་www
ཡོད་སྟབས། ལོ་རྒྱུས་ཀྱི་དོན་སྙིང་ཆེན་པོ་ལྡན་ཡོད།

